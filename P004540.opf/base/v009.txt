༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1AC374
n/a
ImageGroup:
ISBN:
14PD2732
9787802534377
Title:
ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ།
ljo nang kun mkhyen dol po pa shes rab rgyal mtshan gyi gsung 'bum/
Author:
ཤེས་རབ་རྒྱལ་མཚན་
shes rab rgyal mtshan
n/a
mes po'i shul bzhag;196-208
Descriptor:
Original Publication:
Place:
Publisher:
pe cin/
krung go'i bod rig pa'i dpe skrun khang/
2011
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག ༢༠༤
༧ ༨ ༢༦༥ ་ ༩ ན་ས ་ རབ་ ཏུ་ ཕྱིན་ ཅན ཅི ཛཱ་ཏིས 1 2 ཏུ་ ཀྱི ཆ ༢༡ ་ བ ད པོ ༢༠ ༡༢ ༣ དོན་གཉིས་ ཀྱི་ ༠༣ ༧ རྒྱུན པ 11 ནི རྟེནཱ་ རོ་ སོ 1 ཚ1༣ ཙཎའཐུང ཚོ་ཉེཅ4 15:45 1
་ཉིང་ཡི ་ བ མཟ4 vཀྱི་ དུ ར་པེ ཛྷ
s o] ༤༥༧ ༢༠༠15 ས པ ས ཧེར་ རི་ནི་༥༥014 ༠༧༤༠པ་ཞི་ས ་ ་ ་ ་ ་ པོ །
14 15 1 ར་ (ཞེས་ བྱ་ ཨི་ནི་རྡོ བ ས
ཞིང་དུ་མི་འགྱུར་རོ། །འོ་ཝིག་པ་པེ་ཅག་11
པའི་ ཕྱིར་ ༢། |༌ར་ ༤ © » ༥ རྙིང་པོ་ ནི 1
ལ་དག བས ན མ ༣ ༤ 16 18ནི་སf»k 15
ཚེ་༣ ༢༠༠11 ལྟར་ ༠ ཉིན་ བས་ཅན་ནོ ཏན་ རྟ ༠ ༥ ན ནས་ ༣༢ བོད་
རན ད ན མཚན། ) ༣༡ ཚེསྒོད ༢ ནང 9 ད ༣ ཆེ།
པ
་ལས་ཆོས་གོ་བར་མ་ཆོད་དང་བཀོད་པ) ༦༠༣ ༤་ ཟས་རུང་ 4 5 ༣༢༣:༡:༣༢༣
14 151); 34 34 ༣ དང ་ད༦༠རིང ་ ༧ཀཱ་དན རྒྱུ ད ན ད མ།
1&iii, 31st11༣ (25570@itཉིདs ཧོ 14 ། 81 14|
31 ཟི ་ཅ441སྟེ་༧༥ བར་བརྩོན་སྟོང་ཉིནམ་ ད ར ར ར
3:: མར ད ར ར // @ར 13 14 (3353ཏོt 1: ཅི་ཛ
༄༅། །ཇོ་ནང་ཀན་མཁྱེན་དོལ་པོ་པ་ཤེས་རབ་
རྒྱལ་མཚན་གྱི་གསུང་འབུམ།
(༩/༡༣)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།



sed



ཙ
#
=
༦
se
༄༅། །ཇོ་ནང་ཀུན་མཁྱེན་དོལ་པོ་པ་ཤེས་རབ་
རྒྱལ་མཚན་གྱི་གསུང་འབུམ།
(༩/༡༣)
NEH
PACZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
ཞེ་ན།
e%
மதி



མེས་པོའི་ཤུལ་བཞག་ལས་ཇོ་ནང་ཀུན་མཁྱེན་དོལ་པོ་པ་
ཤེས་རབ་རྒྱལ་མཚན་གྱི་གསུང་འབུམ་
བསྡུ་སྒྲིག་ལས་མིའི་མཚན་ཐོ།
*
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་
རྡོ་རྗེ། །
ཟླ
བསྡུ་སྒྲིག་འགན་ཁུར་པ་གཞོན་པ་དང་གཙོ་སྒྲིག་པ། ཀརྨ་བདེ་ལེགས།
གཙོ་སྒྲིག་གཞོན་པ། དཔལ་ལྡན་རྒྱ་མཚོ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་
བསྟན་འཛིན། ཐུབ་བསྟན་འོད་ཟེར། དཔལ་བཟང་། དཀོན་མཆོག་བསམ་གཏན།
བསྡུ་སྒྲིག་པ། དཔལ་ལྡན་རྒྱ་མཚོ།
ཞུ་དག་པ། དཔལ་ལྡན་རྒྱ་མཚོ་དང་ངག་དབང་རྒྱ་མཚོ་སོགས།
དེབ་སྒྲིག་ལག་རྩལ་པ། ཡེ་ཤེས་ཆོས་མཚོ། དཀོན་མཆོག་བཟང་མོ། ཚེ་གཡང་། སྒྲོལ་དཀར།
བཀྲ་ཤིས་ལྷ་མཚོ། ཤེས་རབ་རྡོ་རྗེ། ཚངས་ཆུང་སོགས།
སྒོ



༄༅། །ཇོ་ནང་ཀུན་མཁྱེན་དོལ་པོ་པ་ལ་ན་མོ།



༄༅། །གཞིས་རྩེ་ལྷ་རྩེ་རྫོང་ཕུན་ཚོགས་གླིང་དུ་བཞུགས་པའི་ཇོ་ནང་མཆོད་རྟེན།



•
。。
。
。
。
。
13)
.........
(21)
，
，
，
，
，
，
，
........(23)
，
，
，
，
，
，
，
，
，
...... (31)
དཀར་ཆག
འགྲེལ་ཆེན་དྲི་མེད་འོད་ཀྱི་ཚིགས་བཅད་དང་པོའི་ཊི་ཀ ..
བྱེད་པའི་རྩིས་ཀྱི་མཚན་ཉིད།
ཡན་ལག་ལྔའི་རྩིས་དང་གཟའ་ལྔའི་རྩིས། …...…...
སྒྲ་གཅན་རྩིས་དང་གཟའ་འཛིན་རྩིས།...
རྩིས་ཀྱི་རྒྱུ་མཚན། ..
མཇུག་རིང་གི་རྩིས།...
གཟའ་བཅུ་སྟོང་པར་འཇུག་ཚུལ། ....
རྣལ་འབྱོར་པའི་འཆི་ལྟས་བརྟག་པ་རྩ་འགྲེལ།.....…...
བདེན་པ་གཉིས་ཀྱི་ཚོན་གྱིས་གཏན་ལ་དབབ་པ།..
མངལ་དུ་ཡི་གེ་འཕེལ་ཚུལ། ..
དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་
ཕྱོགས་གཅིག་ཏུ་བསྡུས་པ། ...
དཔལ་དུས་ཀྱི་འཁོར་ལོའི་ཐུགས་དཀྱིལ་རྒྱས་པའི་མངོན་རྟོགས། …..….…....(118)
དཔལ་དུས་ཀྱི་འཁོར་ལོའི་ཐུགས་དཀྱིལ་བསྡུས་པའི་མངོན་རྟོགས།.….. (139)
དཔལ་དུས་ཀྱི་འཁོར་ལོ་ལྷ་དགུའི་མངོན་རྟོགས་ཅུང་ཟད་བསྡུས་པ། ....…..(14)
(34)
(38)
...........(48)
….…………............
.......... (64)
...... (74)
་
ར ::
ད
ར ར ར



དཀར་ཆག
。。..... (166)
...... (184)
(267)
དཔལ་དུས་ཀྱི་འཁོར་ལོ་ལྷན་ཅིག་སྐྱེས་པའི་མངོན་རྟོགས་རྒྱས་པ། .......(158)
དུས་འཁོར་ལྷན་སྐྱེས་མངོན་རྟོགས་བསྡུས་པ། ..
དཔལ་དུས་ཀྱི་འཁོར་ལོ་དཔའ་བོ་གཅིག་པའི་མངོན་རྟོགས།............(169)
འདབ་ཆགས་མགོན་པོའི་སྒྲུབ་ཐབས་ལས་ཚོགས་གཞན་ཕན་དང་བཅས་པ། ...(171)
དཔལ་དུས་ཀྱི་འཁོར་ལོའི་བསྟོད་པའམ་མངོན་རྟོགས་ཉེ་བར་བསྡུས་པ། ...(174)
དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་
ཟུང་འཇུག་གི་འགྲེལ་པ།
དཔལ་དུས་ཀྱི་འཁོར་ལོའི་བསྐྱེད་རིམ་གྱི་ཆོ་ག .................….. (233)
ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ།.….…..…..……...
དཔལ་ལྡན་རྒྱུད་སྡེ་བཞིའི་བསྐང་བ་ཉེ་བར་བསྡུས་པ།
རྒྱུད་སྡེ་བཞིའི་བསྐང་བ་ཉུང་ངུ་དོན་གསལ།.…........…....…..........(303)
དཔལ་རྡོ་རྗེ་འཇིགས་བྱེད་ཀྱི་བསྐང་བ་བྱང་ཆུབ་ལམ་འདྲེན། …......….…....(309)
དཔལ་ནག་པོ་ཆེན་པོ་འཁོར་བཅས་ཀྱི་གཏོར་བསྐང་རྣམ་དག་རོལ་བ། ...(319)
དཔལ་ཡེ་ཤེས་ཀྱི་མགོན་པོ་མཧཱ་ཀཱ་ལ་ཕྱག་དྲུག་པ་འཁོར་བཅས་ཀྱི་
གཏོར་བསྐང་བར་ཆད་ཀུན་སེལ། .....
བསང་མཆོད་དགོས་འདོད་ཀུན་འབྱུང་། .....
བྲམ་ཟེ་སྐུ་ཤའམ་སྐྱེ་བདུན་རིལ་བུ་སྒྲུབ་ཐབས།
པྲ་དབབ་པ།.....
.......... (293)
...... (329)
.. (335)
..... (349)
.........(359)



༄༅། །འགྲེལ་ཆེན་དྲི་མེད་འོད་ཀྱི་ཚིགས་བཅད་
དང་པོའི་ཊི་ཀ་བཞུགས་སོ། །
ཨོཾ་གུ་རུ་བུདྡྷ་བོ་དྷི་སཏྲེ་བྷོ་ན་མོ་ན་མཿ ཆོས་སྣང་བའི་སངས་རྒྱས་བཅོམ་ལྡན་
འདས་སྤྱན་རས་གཟིགས་དབང་ཕྱུག་ལ་སྐྱབས་སུ་སོང་ནས། དེ་ཉིད་ཀྱིས་གསུངས་
པའི་འགྲེལ་ཆེན་དྲི་མེད་འོད་ཀྱི་ཚིགས་བཅད་དང་པོ་ཉེ་བར་བསྡུས་ཏེ་དགྲོལ་བར་
བྱའོ། །
དེ་ལ། སྟོང་ཉིད་སྙིང་རྗེའི་བདག་ཉིད་ཅན། །ཞེས་པ་ལ་སོགས་པས་གཤིས་
ལུགས་ཟབ་མོ་ཆོས་ཀྱི་དབྱིངས་ལ་ཕྱག་འཚལ་བ་སྟེ། སྟོང་པ་ཉིད་ཅེས་གཞུང་
ལུགས་རྣམ་དག་རྣམས་སུ་གསུངས་པའི་དོན་ནི་གཉིས་ཏེ། རང་གི་དངོས་པོ་སྟོང་
པ་ཉིད་དང༌། གཞན་གྱི་དངོས་པོ་སྟོང་པ་ཉིད་དོ། །དེ་ལ་རང་གི་དངོས་པོ་སྟོང་པ་
ཉིད་ནི། ཆོས་ཐམས་ཅད་རང་རང་ངོ་བོས་སྟོང་པ་སྟེ་དངོས་པོ་མེད་པ་སྟོང་པ་ཉིད་
དོ། །གཞན་གྱི་དངོས་པོ་སྟོང་པ་ཉིད་ནི། ཆོས་ཉིད་ལས་གཞན་པ་ཆོས་ཐམས་ཅད་
ཀྱིས་སྟོང་པའི་གཞིའི་ངོ་བོ་ཉིད་དོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་དོ།།
དེ་ལ་དངོས་པོ་མེད་པ་སྟོང་པ་ཉིད་ནི་ཆོས་ཐམས་ཅད་གནས་ལུགས་ལ་རི་བོང་གི་
རྭ་ལྟར་གཏན་ནས་མེད་པའི་མེད་དགག་དང་སྒྲུབ་ཆོས་ཙམ་གྱིས་དོར་བ་སྟེ། འདི་
ལ་སྟོང་པའི་སྟོང་པ་ཉིད་ཅེས་བཅོམ་ལྡན་འདས་ཀྱིས་བཀའ་སྩལ་ཏོ། །དངོས་པོ་
མེད་པའི་ངོ་བོ་ཉིད་སྟོང་པ་ཉིད་ནི་ཀུན་རྫོབ་ཀྱི་དངོས་པོ་ཐམས་ཅད་གདོད་ནས་
མེད་པའི་གཞིའི་ངོ་བོ་ཉིད་གང་ཡིན་པ་མ་ཡིན་པ་དགག་དང་། སྒྲུབ་ཆོས་ཀྱི་མ་



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
དོར་བ་སྟེ་འདི་ལ་མི་སྟོང་པའི་སྟོང་པ་ཉིད་ཅེས་བཅོམ་ལྡན་འདས་ཀྱིས་བཀའ་
སྩལ་ཏོ། །དཔལ་རྡོ་རྗེ་འཆང་ཆེན་པོས་དཔལ་སཾ་བུ་ཊིའི་རྒྱུད་ཕྱི་མར་བཀའ་སྩལ་
པ་དེ་ཉིད་རྒྱལ་བ་བྱམས་པའི་ཞལ་སྔ་ནས་ཀྱང་། གང་ཟག་དང་ནི་ཆོས་རྣམས་ཀྱི།།
དངོས་པོ་མེད་པས་སྟོང་པ་ཉིད། །དེ་དངོས་མེད་པའི་དངོས་ཡོད་པ། །དེ་ནི་དེ་ལས་
སྟོང་ཉིད་གཞན། །ཞེས་དང་། གཉིས་དངོས་མེད་དང་དངོས་མེད་པའི། །དངོས་
པོ་མེད་པའི་མཚན་ཉིད་དོ། །ཞེས་རང་སྟོང་གཞན་སྟོང་གི་ཁྱད་པར་དང༌། སྟོང་
ཙམ་དང་སྟོང་གཞིའི་ཁྱད་པར་དང་བདེན་པ་གཉིས་ཀྱི་སྟོང་ཚུལ་གྱི་ཁྱད་པར་
གསུངས་ཤིང་ཡང་། མེད་པའི་སྟོང་པ་ཉིད་ཤེས་ཤིང་། །དེ་བཞིན་ཡོད་པའི་སྟོང་
ཉིད་དང་། །རང་བཞིན་སྟོང་པ་ཉིད་ཤེས་ན། །སྟོང་པ་ཤེས་པ་ཞེས་བརྗོད་དོ། །ཞེས་
ཀུན་རྫོབ་སྟོང་ཉིད་ལ་ཡང་ཕྱེ་ན་ཀུན་བཏགས་དང་ལོག་པའི་ཀུན་རྫོབ་རྣམས་
ཀུན་རྫོབ་ཀྱི་བདེན་པར་ཡང་མ་གྲུབ་པ་སྟེ། གཞན་དབང་དང་ཡང་དག་ཀུན་རྫོབ་
རྣམས་རང་བཞིན་གཉུག་མའི་གནས་ལུགས་ལ་མ་གྲུབ་ཀུན་རྫོབ་ཀྱི་བདེན་པར་
གྲུབ་པ་སྟེ། དེ་ལྟར་ཀུན་རྫོབ་ལ་རེ་ཞིག་སྟོང་ཚུལ་གཉིས་གསུངས་ཀྱང་། མཐར་
ཡང་སྟོང་ཚུལ་གཉིས་སུ་འདུ་ལ། དོན་དམ་བདེན་པ་ནི་ཀུན་རྫོབ་བཅོས་མ་གློ་བུར་
བའི་ཆོས་གང་དུ་ཡང་མ་གྲུབ་པས་དེ་རྣམས་ཀྱིས་སྟོང་ཡང་རང་བཞིན་གཉུག་མ་
ཆོས་ཉིད་ཀྱི་ངོ་བོ་ཉིད་དུ་འགྱུར་བ་མེད་པ་ཡོངས་སུ་གྲུབ་པས་མི་སྟོང་པའི་སྟོང་པ་
ཉིད་དེ། གཞན་དབང་དང་ཡང་དག་ཀུན་རྫོབ་ཀྱིས་ཀྱང་སྟོང་པའི་གཞིའོ། །དེ་ལྟར་
བདེན་པ་གཉིས་དང་ངོ་བོ་ཉིད་གསུམ་གྱི་སྟོང་ཚུལ་གྱི་གནས་ལུགས་ལ་མེད་ཙམ་
དང༌། མེད་པའི་གཞིའི་དོན་དུ་རྟོགས་ཤིང་དེའང་རང་སྟོང་གཞན་སྟོང་གི་དོན་དང་
སྟོང་པའི་སྟོང་པ་ཉིད་དང་། མི་སྟོང་པའི་སྟོང་པ་ཉིད་ཀྱི་དོན་དུ་རྟོགས་ན། སྟོང་པ་



འགྲེལ་ཆེན་དྲི་མེད་འོད་ཀྱི་ཚིགས་བཅད་དང་པོའི་ཊཱི་ཀ
ཤེས་པ་ཞེས་བརྗོད་ཀྱི། དེ་ལྟར་མ་ཡིན་པར་ཐམས་ཅད་རང་སྟོང་ཉིད་དམ། ཐམས་
ཅད་གཞན་སྟོང་ཉིད་དུ་ཁ་ཚོན་གཅོད་ན་ནི་སྟོང་ཉིད་ལེགས་པར་རྟོགས་པ་མ་
ཡིན་ཞིང་སྟོང་པ་ཉིད་ལ་བལྟ་ཉེས་པའི་སྐྱོན་དུ་འགྱུར་ཞེས་པའི་དོན་ཏོ། །དེ་བཞིན་
དུ་ཆོས་ཐམས་ཅད་ངོ་བོ་ཉིད་མེད་པར་གསུངས་པའི་དགོངས་པ་ཡང་ཀུན་བཏགས་
གཞན་དབང་ལ་རང་གི་ངོ་བོ་མེད་པ་དང༌། ཆོས་ཉིད་ཡོངས་གྲུབ་ཡང་དག་པའི་
མཐའ་ལ་རང་ལས་གཞན་པ་འདུས་བྱས་ཐམས་ཅད་ཀྱི་ངོ་བོ་མེད་པ་ལ་གསུང་སྟེ།
ཡང་དག་མཐའ་ནི་འདུས་བྱས་ཀྱི། །རྣམ་པ་ཐམས་ཅད་དབེན་པ་སྟེ། །ཞེས་དང་།
རྣམ་དབྱེར་བཅས་པའི་མཚན་ཉིད་ཅན། །གློ་བུར་དག་གིས་དབྱིངས་སྟོང་གི། །རྣམ་
དབྱེར་མེད་པའི་མཚན་ཉིད་ཅན། །བླ་མེད་ཆོས་ཀྱིས་སྟོང་མ་ཡིན། །ཞེས་སོ། །དེ་
ལྟར་བདེན་པ་གཉིས་ཀྱི་སྟོང་ཚུལ་སྟོང་ཙམ་དང་སྟོང་པའི་གཞི་གང་ཡིན་པ་དེ་མེད་
དགག་དང་། མ་ཡིན་དགག་གི་ཚུལ་འདི་དག་ལ་ཕུང་པོ་རྣམ་པར་དཔྱད་པ་ཆད་
པའི་སྟོང་པ་ཉིད་དང༌། རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་
ཅེས་ཀྱང་གསུང་སྟེ། མགོན་པོ་འཇམ་པའི་དབྱངས་ཀྱི་ཞལ་སྔ་ནས། ཕུང་པོ་རྣམ་
དཔྱད་སྟོང་པ་རྣམས། །ཆུ་ཤིང་ཇི་བཞིན་སྙིང་པོ་མེད། །རྣམ་པ་ཐམས་ཅད་མཆོག་
ལྡན་པའི། །སྟོང་ཉིད་དེ་ལྟར་འགྱུར་མ་ཡིན། །སྐྱེས་པ་མེད་པ་འགག་མེད་པ། །ཤེས་
བྱ་གང་ཞིག་འདིར་མཐོང་བ། །སྟོང་པའི་དངོས་པོ་སྟོང་པ་ཉིད། །ཕུང་པོ་རྣམ་མེད་
དཔྱད་པ་མིན། །ཞེས་དང༌། རྗེ་བཙུན་སྤྱན་རས་གཟིགས་དབང་ཕྱུག་གི་ཞལ་སྔ་ནས་
ཀྱང༌། དོན་འདི་ཉིད་ཡང་དང་ཡང་དུ་གསུངས་ཤིང་། གསང་བདག་ཕྱག་ན་རྡོ་རྗེ་
དང༌། འཕགས་པ་རྡོ་རྗེ་སྙིང་པོ་ལ་སོགས་པས་ཀྱང་གསུངས་ལ། འཕགས་པ་ཀླུ་
སྒྲུབ་ཞབས་ཀྱིས་ཀྱང་། །མ་སྐྱེས་པ་ཡི་སྟོང་ཉིད་གཅིག །གཅིག་ནི་སྐྱེས་པའི་སྟོང་



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༩༽ །
པ་ཉིད། །མ་སྐྱེས་པ་ཡི་སྟོང་ཉིད་མཆོག །སྐྱེས་པའི་སྟོང་པ་འཇིག་པ་ཡིན། །ཞེས་
དང་། ལང་ཀར་གཤེགས་པར་ཡང་། དོན་དེ་ཉིད་གསུངས་པ་དང་། འཕགས་པ་
ཐོགས་མེད་ཞབས་ཀྱིས་ཀྱང་། གང་གིས་སྟོང་པ་དང་སྟོང་པའི་གཞི་གང་ཡིན་པའི་
ཁྱད་པར་རྟོགས་ན་སྟོང་ཉིད་ལ་ལེགས་པར་ཟིན་པ་ཞེས་གསུངས་ཤིང་། དེ་ལྟར་
མ་ཡིན་པར་ཐམས་ཅད་རང་སྟོང་ཉིད་དུ་འདོད་ན། སྟོང་ཉིད་ལ་ལོག་པར་ཟིན་པ་
ཞེས་ གསུངས་ཏེ། འདི་ནི་སྟོང་པ་ཉིད་ལ་བལྟ་ཉེས་ན། །ཤེས་རབ་ཆུང་རྣམས་
ཕུང་བར་འགྱུར། །ཞེས་པ་དང་དོན་གཅིག་གོ །སྟོང་ཉིད་ཆེན་པོའི་མདོ་ལ་སོགས་
པར་ཡང་། གང་ཞིག་གང་ན་མེད་པ་དེ་དེས་སྟོང་ངོ༌། །དེ་ལ་ལྷག་མ་གང་ཡིན་པ་
དེ་འདིར་རྟག་ཏུ་ཡོད་དོ། །དེ་ནི་སྟོང་པ་ཉིད་ལ་འཇུག་པ་ཡང་དག་པ་ཇི་ལྟ་བ་སྟེ།
ཕྱིན་ཅི་མ་ལོག་པ་ཡིན་ནོ། །ཞེས་ལེགས་པར་བཀའ་སྩལ་ཏོ། །དེ་ལྟར་སྟོང་ཉིད་
ཀྱི་དབྱེ་བ་དང་ཁྱད་པར་དང་། མཚན་ཉིད་ངོས་འཛིན་པ་ལ་ཤིན་ཏུ་མཁས་པར་
བྱས་ནས་འདིར་ཕྱག་གི་ཡུལ་དུ་གསུངས་པའི་སྟོང་པ་ཉིད་ནི་གཞི་འབྲས་ངོ་བོ་
དབྱེར་མེད་ཀྱི་ཕྱག་རྒྱ་ཆེན་མོ་དང༌། ཡུམ་ཆེན་མོ་དང་། སྣ་ཚོགས་ཡུམ་དང་། རྡོ་
རྗེ་ཕག་མོ་དང་། རྡོ་རྗེ་བདག་མེད་མ་ལ་སོགས་པ་རྣམས་དང་དེ་བཞིན་ཉིད་དང་
ཡང་དག་པའི་མཐའ་དང་། མཚན་མ་མེད་པའི་དབྱིངས་དང་དོན་དམ་པའི་བདེན་
པ་དང་ཆོས་དབྱིངས་ལ་སོགས་པ་རྣམས་དང་། ཨེ་གསང་མཁའ་ཁམས་བྷ་ག་དང་།།
ཆོས་འབྱུང་ཆུ་སྐྱེས་སེང་གེའི་ཁྲི། །ཞེས་སོགས་དོན་གཅིག་པའི་ཕྱིར་སྟོང་གཞི་དང་
མ་ཡིན་དགག་སྒྲུབ་ཆོས་མང་པོས་མ་དོར་བ་དང་། གཞན་གྱི་དངོས་པོ་སྟོང་པ་ཉིད་
དང༌། དངོས་པོ་མེད་པའི་ངོ་བོ་ཉིད་སྟོང་པ་ཉིད་དང་
། མི་སྟོང་པའི་སྟོང་པ་ཉིད་རྣམ་
པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་དང་། སོ་སོར་རང་རིག་ཡེ་ཤེས་
-
-



འགྲེལ་ཆེན་དྲི་མེད་འོད་ཀྱི་ཚིགས་བཅད་དང་པོའི་ཊི་ཀ
ལ་སྣང་བའི་སྟོང་པ་ཉིད་དང༌། དམིགས་པ་དང་བཅས་པའི་སྟོང་པ་ཉིད་རྣམས་
ཡིན་གྱི། སྟོང་ཙམ་དང་མེད་དགག་དང་། སྒྲུབ་ཆོས་ཙམ་གྱིས་དོར་བ་དང་རང་གི་
དངོས་པོ་སྟོང་པ་ཉིད་དང་། དངོས་པོ་མེད་པ་སྟོང་པ་ཉིད་དང་། སྟོང་པའི་སྟོང་པ་
ཉིད་དང་། ཕུང་པོ་རྣམ་པར་དཔྱད་པའི་སྟོང་པ་ཉིད་དང་། བེམ་པོའི་སྟོང་པ་ཉིད་
དང་། ཆད་པའི་སྟོང་པ་ཉིད་རྣམས་ནི་མ་ཡིན་ནོ། །སྙིང་རྗེ་ལ་ཡང་བདེན་གཉིས་
རྣམ་དབྱེ་ཤེས་དགོས་ཏེ་ཐུན་མོང་དུ་གྲགས་པ་སེམས་ཅན་ལ་དམིགས་པ་དང་། ཆོས་
ལ་དམིགས་པ་དང་། དམིགས་པ་མེད་པའི་སྙིང་རྗེ་རྣམས་ནི་ཀུན་རྫོབ་བོ། །ཐུན་
མོང་མ་ཡིན་པ་གསང་སྔགས་ཟབ་མོའི་ཚུལ་ལ་གྲགས་པའི་དམིགས་མེད་སྙིང་རྗེ་
ནི་དོན་དམ་བདེན་པ་སྟེ། ཆོས་ཀྱི་དབྱིངས་ཉིད་རང་གིས་རིག་པའི་ཡེ་ཤེས་འདུས་
མ་བྱས་རང་བཞིན་ལྷན་ཅིག་སྐྱེས་པའི་བདེ་བ་ཆེན་པོ་མཁའ་ཁྱབ་ལྷུན་གྱིས་གྲུབ་
པ་འགྱུར་མེད་མཆོག་གམ། གཞན་ནམ་ཕ་རོལ་གྱི་བདེ་བའོ། །དེ་ལྟར་དོན་དམ་
པའི་བདེན་པའི་སྟོང་པ་ཉིད་སྙིང་རྗེ་ནི་སྟོང་པ་ཆེན་པོ་འགྱུར་མེད་ལྔ་དང་། ཐིག་
ལེ་སྟོང་པ་འགྱུར་མེད་དྲུག་གདོད་ནས་དབྱེར་མེད་ཅིང་རོ་མཉམ་པ། ཨེ་ཝཾ་གི་ཡི་
གེ་རྡོ་རྗེ་སེམས་དཔའ་མ་ནིང་གི་གོ་འཕང་དེ། རང་བཞིན་གཉུག་མ་གནས་ལུགས་
ཀྱི་ལྷ་དང་སྔགས་དང་རྒྱུད་དང་། དཀྱིལ་འཁོར་དང་ཕྱག་རྒྱ་ཐམས་ཅད་ཀྱི་བདག་
ཉིད་དོ། །དེས་ན་དེའི་བདག་ཅེས་པ་དོན་དམ་པའི་སྐུ་བཞི་ཡེ་ཤེས་ལྔའི་བདག་
ཉིད་ནམ་ཡང་མ་ཆད་པ་སྟེ། དེ་བཞིན་ཉིད་བདག་དག་པའི་བདག །གཅིག་པུ་སྲ་
མཁྲེགས་རྡོ་རྗེའི་བདག །རྡོ་རྗེ་ལས་སྐྱེས་རྡོ་རྗེའི་བདག །སྐྱེས་མ་ཐག་ཏུ་འགྲོ་བའི་
བདག །ཅེས་སོགས་རྒྱ་ཆེར་གསུངས་པ་གང་ཡིན་པའོ། །
དེ་ལྟར་ཟབ་མོ་མཐར་ཐུག་པའི་སྟོང་ཉིད་སྙིང་རྗེ་དབྱེར་མེད་པའི་བདག་གང་
5
-



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཡིན་པ་དེ་ཉིད། སྲིད་གསུམ་སྐྱེ་འཇིག་མེད་པའི་དངོས་ཏེ། སྐྱེ་འཇིག་མེད་པའི་སྲིད་
པ་གསུམ། །ཞེས་པའི་དོན་ཏོ། །འདིར་ཆོས་ཐམས་ཅད་ལ་བདེན་པ་གཉིས་ཀྱི་རྣམ་
དབྱེ་ཤེས་ན། ཐུབ་པའི་བཀའ་ལས་མི་རྨོངས་ཤིང་ཚོགས་གཉིས་ཀྱི་འབྲས་བུ་ཐོབ་
པའི་ཕྱིར། སྲིད་གསུམ་ལ་ཡང་བདེན་གཉིས་རྣམ་དབྱེ་ཤེས་དགོས་ཏེ། ཀུན་རྫོབ་
ཀྱི་སྲིད་གསུམ་ནི་འདུས་བྱས་གློ་བུར་བ་ཡིན་པའི་ཕྱིར་སྐྱེ་འཇིག་ཅན་ནོ། །དོན་
དམ་པའི་སྲིད་གསུམ་ནི་རང་བཞིན་གཉུག་མ་འདུས་མ་བྱས་ཡིན་པའི་ཕྱིར་སྐྱེ་འཇིག་
མེད་པའོ། །དེ་བཞིན་དུ། སྐད་ཅིག་དང་། རྟེན་འབྲེལ་ལས་མ་འདས་པ་དང་། འདས་
པ་ལ་སོགས་པའི་ཁྱད་པར་གཞན་ཡང་རྒྱ་ཆེར་རིག་པར་བྱ་སྟེ། རིགས་ལྡན་ ས་
བཅུའི་མན་ངག་ཟབ་མོ་ཐུན་མོང་མ་ཡིན་པ་དང་ལྡན་པས་སོ། །འདིར་དོན་དམ་
པའི་སྲིད་གསུམ་ཤེས་བྱར་མེད་སྙམ་དུ་བསམ་པར་མི་བྱ་སྟེ། ཁམས་གསུམ་པོ་ནི་
མ་ལུས་པའི། །སངས་ རྒྱས་ གཟུགས་ནི་བསྒོམ་ པར་ བྱ། །ཞེས་དང་། རང་ བྱིན་
རླབས་པ་དག་གི་སྟོང་པ་ལ། །ཁམས་གསུམ་པོ་ནི་མཐོང་བར་འགྱུར་བའི་མཚན།།
ཞེས་དང་། ལྷན་སྐྱེས་དགའ་བའི་རང་བཞིན་གྱིས། །སྲིད་གསུམ་བདག་ ཉིད་ དག་ ལ་
གནས། །ཞེས་དང་། རྩ་ལྕག་འཁྲི་ཤིང་ལ་སོགས་དང༌། །བརྟན་དང་གཡོ་བའི་དངོས་
པོ་ཀུན། །བདག་གི་དངོས་པོའི་རང་བཞིན་ལས། །དམ་པའི་དེ་ཉིད་ངེས་བསྒོམ་
བྱ། །ཞེས་དང་། རྡོ་རྗེ་མི་ཕྱེད་ཞེས་བྱར་བརྗོད། །སེམས་དཔའ་སྲིད་པ་གསུམ་གཅིག་
པུ། །ཞེས་དང༌། སྐད་ཅིག་རྣམ་བྲལ་རང་བཞིན་མེད་པ་དག་གི་སྲིད་པ་ཡོད། །ཅེས་
དང་། འཁོར་ལོ་སྲིད་གསུམ་ཀུན་ནས་དང་བ། ཞེས་དང་། ཁམས་གསུམ་པ་ཡི་ཆོས་
ཀྱི་སྐུ། །ཞེས་སོགས་དང་། སྲིད་མེད་སྲིད་པ། ཞེས་སོགས་རྒྱ་ཆེར་དུ་མར་གསུངས་
པའི་དོན་ཀུན་རྫོབ་སྲིད་གསུམ་གྱིས་སྟོང་ཞིང་དབེན་ལ་དག་པའི་གཞི་གང་ཡིན་
_6-



འགྲེལ་ཆེན་དྲི་མེད་འོད་ཀྱི་ཚིགས་བཅད་དང་པོའི་ཊཱི་ཀ
པ་ཆོས་ཉིད་སྲིད་གསུམ་གྱི་རྣམ་པ་ཅན་འཁོར་འདས་དབྱེར་མེད་དང་། བདེན་
བཞི་དབྱེར་མེད་དེ་ངེས་དོན་ཟབ་མོ་བསྒོམས་ཤིང་ངོ་འཕྲོད་པའི་སྤྱོད་ཡུལ་ཡིན་
གྱི། དེ་ལས་གཞན་རྣམས་ཀྱི་སྤྱོད་ཡུལ་ནི་མ་ཡིན་ནོ། །
དེ་ལྟར་སྲིད་གསུམ་གྱི་རྣམ་པ་ཅན་ཆོས་དབྱིངས་ཡེ་ཤེས་ཆ་མེད་ཀུན་འགྲོ་
ཁྱབ་པ་པོ་དེ་ཉིད་ཤེས་པ་གཞན་བདེ་བ་ཆེན་པོའི་ཡེ་ཤེས་དང་། ཤེས་བྱ་གཞན་
སྟོང་པ་ཆེན་པོའི་ཡེ་ཤེས་དག་གདོད་ནས་དབྱེར་མེད་ཅིང་རོ་མཉམ་པ་ནི། ཤེས་དང་
ཤེས་བྱ་གཅིག་པའི་སྐུ་སྟེ། ཤེས་དང་ཤེས་བྱ་བདག་པོའི་མཆོག་གོ །དེ་ལྟ་བས་ན་
ཤེས་དང་ཤེས་བྱ་ལ་ཡང་བདེན་གཉིས་རྣམ་དབྱེ་ཤེས་དགོས་ལ། ཀུན་རྫོབ་ཀྱི་
ཤེས་བྱ་གཞན་རིག་ཏུ་གཏོགས་པ་རྣམས་ནི་ཡུལ་དང་ཐ་དད་པ་ཡིན་ཏེ། ཀུན་
རྫོབ་ཀྱི་རྣམ་ཤེས་དྲུག་དང་། ཡུལ་དྲུག་བཞིན་ནོ། །དོན་དམ་གྱི་ཤེས་དང་ཤེས་བྱ་
ཡུལ་དང་ཡུལ་ཅན་གང་ཡིན་པ་རྣམས་ནི་རོ་གཅིག་པ་ཁོ་ན་སྟེ། མིག་གཞན་སའི་
སྙིང་པོ་དང་། གཟུགས་རྡོ་རྗེ་མ་དག་ཕན་ཚུན་རོ་མཉམ་པ་བཞིན་ནོ། །དེ་བཞིན་
དུ། གཞན་རྣམས་ལ་ཡང་སྦྱར་རོ། །
དེ་ལྟར་འདི་ནི་སྙིང་རྗེ་སྟོང་ཉིད་གཅིག་པའི་སྐུ་དང་། ཐབས་དང་ཤེས་རབ་
གཅིག་ པའི་སྐུ་དང༌། བདེ་ཆེན་དང་སྟོང་ཆེན་གཅིག་པའི་སྐུ་དང༌། ཧེ་དང་བཛྲ་
གཅིག་པའི་སྐུ་དང༌། བདེ་མཆོག་དང་འཁོར་ལོ་གཅིག་ པའི་སྐུ་དང༌། དུས་དང་
འཁོར་ལོ་གཅིག་པའི་སྐུ་ཞེས་པ་ལ་སོགས་པ་རྣམ་པ་མང་ཡང་ངོ་བོ་རོ་གཅིག་པ་
དང༌། མིང་མང་ཡང་དོན་གཅིག་པའི་ཚུལ་ལ་མཁས་པར་བྱ་དགོས་ཏེ། དེས་ན་
འདིར། དཔལ་ལྡན་དུས་འཁོར་ལ་ཕྱག་འཚལ། །ཞེས་པ་ཡང་ཇི་སྐད་དུ། དུས་ནི་
འགྱུར་མེད་བདེ་ཤེས་པ། །ཐབས་དང་སྙིང་རྗེའི་བདག་ཉིད་དེ། །འཁོར་ལོ་ཤེས་
-
7 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
བྱའི་རྣམ་འགྲོ་དཔལ། །ཤེས་རབ་སྟོང་ཉིད་བདག་ཉིད་དོ། །འདི་ནི་དཔལ་ལྡན་
དུས་འཁོར་ལོ། །རྡོ་རྗེའི་རྣལ་འབྱོར་ཐམས་ཅད་པ། །བདེན་པ་གཉིས་ལ་གནས་པ་
འདི། །མངོན་པར་བརྗོད་པའི་རྗོད་བྱེད་འགྱུར། །ཞེས་སོགས་རྒྱ་ཆེར་གསུངས་པའོ།།
ཕྱག་འཚལ་བའི་ངེས་པའི་དོན་ཡང་། རྩ་བའི་རྒྱུད་དུ། དཀྱིལ་འཁོར་བཅུ་པོ་ཡང་དག་
སྦྱོར། །སྤྱི་བོར་ཐལ་སྦྱར་ཕྱག་འཚལ་བའོ། །ཞེས་གང་གསུངས་པའོ། །
འགྲེལ་ཆེན་དྲི་མེད་འོད་ཀྱི་ཚིགས་བཅད་དང་པོའི་འགྲེལ་པ། རྟོན་པ་བཞི་ལྡན་
གྱིས་སྦྱར་བའོ།། །།ཤུ་བྷཾ།
《མ་དཔེ་ནི་འཛམ་ཐང་པར་མ་ཡིན།)



༄༅། །བྱེད་པའི་རྩིས་ཀྱི་མཚན་ཉིད་བཞུགས།
ན་མཤྲཱི་ཀཱ་ལ་ཙཀྲ་ཡ། ཀུན་མཁྱེན་དང་པོའི་སངས་རྒྱས་དང་། །དབྱེར་མེད་
བླ་མ་ལ་བཏུད་དེ། །ཉུང་ངུའི་ཚིག་གིས་རྒྱ་ཆེའི་དོན། །རབ་གསལ་བྱེད་པའི་རྩིས་
བཤད་བྱ། །
ཞེས་པ་ནི་འདོད་པའི་ཡུལ་ལ་ཕྱག་བྱས་ནས། བྱེད་པའི་རྩིས་ཀྱི་མཚན་ཉིད་
ངེས་པ་བཤད་པར་དམ་བཅས་པའོ། །
དེ་ཉིད་གང་ཞེ་ན། དང་པོར་ཟླ་བའི་ངེས་པ་བཤད་པར་འདོད་ནས། ཟླ་བ་
རེ་རེའི་རྒྱུ་བ་ནི། །སོ་སོར་ཟླ་བ་དག་པས་བསྒྱུར། །དེ་ལ་དང་པོའི་དྷ་བ་བསྲེ། །
རང་གྲངས་ལོན་རྣམས་འབུད་ཅིང་དོར། །ཞེས་སྨོས་སོ། །དོར་བའི་ལྷག་མ་གང་
ཡིན་པ་དེ་ནི་རྒྱུ་བ་ཞེས་བརྗོད་དེ། སྤྱིའི་མཚན་ཉིད་ངེས་པའོ། །དེ་ལྟ་མོད་ཀྱི་ཟླ་
བ་རེ་རེའི་རྒྱུ་བ་དེ་ཉིད་གང་ཞེ་ན། དེ་ལ་ཟླ་བ་རེའི་རྒྱུ་བ་ནི། གཟའ་གཅིག་ཆུ་ཚོད་
ཟླ་བ་མེ། མཁའ་མདའི་ཆུ་སྲང་། ཞེས་པ་གཟའི་རྒྱུ་བ་ཡིན་ནོ། །དེ་ལྟར་གང་ལས་
རྟོག་ཞེ་ན། ཚེས་གྲངས་རེ་རེས་ཆུ་ཚོད་ལྔ་བཅུ་རྩ་དགུ་དང་། ཆུ་སྲང་གསུམ་དང་
དབུགས་བཞི་བཞི་སྤྱོད་པ་ནི་རྩ་བའི་ལོངས་སྤྱོད་དོ། །དེ་ཉིད་ཀྱི་ཕྱིར་ཚེས་སུམ་
ཅུའི་མཐར་ནི་རེས་གཟའ་ཉི་ཤུ་རྩ་དགུ་དང༌། ཆུ་ཚོད་སུམ་ཅུ་རྩ་གཅིག་དང༌། ཆུ་
སྲང་ལྔ་བཅུར་འགྱུར་ཡང་། དེ་ལ་རེས་གཟའི་འཁོར་ལོ་བཞི་དོར་བས་ལྷག་མ་རེས་
གཟའ་གཅིག་གོ །དེ་ལྟ་བས་ན་ཟླ་བ་རེ་རེ་ལ་རེས་གཟའ་གཅིག་དང་ཆུ་ཚོད་སུམ་
ཅུ་རྩ་གཅིག་དང༌། ཆུ་སྲང་ལྔ་བཅུ་ནི་ངེས་པ་སྟེ་གྲུབ་པའི་མཐའོ། །དེའི་ཕྱིར་འདི་



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
དག་གིས་ཟླ་བ་དག་པ་སོ་སོར་བསྒྱུར་བའམ། ཟླ་བ་དག་པས་འདི་དག་སོ་སོར་
བསྒྱུར་བ་ནི་རྩ་བའི་ལོངས་སྤྱོད་དེ། གྲུབ་མཐའ་ལ་ལྟོས་པ་ཞེས་གསུངས་སོ། །
དེ་བཞིན་དུ། ཚེས་རེ་རེ་ལ་རྐང་པའི་གནས་རེ་རེ་དང་དེའི་ཆ་ཤས་རེ་རེ་བགྲོད་
པའི་ཕྱིར་ཟླ་བ་རེ་རེ་ལ་རྐང་པའི་གནས་སུམ་ཅུ་དང་། དེའི་ཆ་ཤས་ཀྱང་དེ་ཉིད་དེ།
དེ་ལ་རྐང་པའི་འཁོར་ལོ་གཅིག་དོར་བས་ལྷག་མ་ཚོགས་གཉིས་སོ། །ཆ་ཤས་
ཀྱང་རྐང་པའི་གནས་གཅིག་ཉིད་དུ་སུམ་སྟོང་བདུན་བརྒྱ་བརྒྱད་ཅུར་ཕྱེ་བའི་ཆ་
ཤས་ཏེ་ཚེས་སོ་སོ་ལའོ། །ཟླ་བ་གཅིག་ལ་ནི་བརྒྱ་ཉི་ཤུ་རྩ་དྲུག་གི་ཆ་ཤས་གཅིག་
སྟེ། དེ་ལྟར་བས་ན་རྐང་པའི་ཚོགས་གཉིས་ཆ་གཅིག་ཅེས་སྨོས་སོ། །
དེ་བཞིན་དུ། ཚེས་ཞག་རེ་རེས་ཉི་མས་རྒྱུ་སྐར་ལ་ལོངས་སྤྱོད་པ་ནི། ཆུ་ཚོད་
བཞི་དང་། ཆུ་སྲང་ཉི་ཤུ་རྩ་གཅིག་དང་། དབུགས་ལྔ་དང་། འདོད་པའི་ཆ་ཤས་དགུ་
སྟེ། ཟླ་བ་གཅིག་གིས་མཐའ་སྐར་མ་གཉིས་དང་། ཆུ་ཚོད་བཅུ་དང་། ཆུ་སྲང་ལྔ་
བཅུ་རྩ་བརྒྱད་དབུགས་ཀྱི་ཆ་ཤས་བཅུར་འགྱུར་རོ། །དེའི་ཕྱིར། སྐར་མ་མིག །
ཕྱོགས་ཀྱི་ཆུ་ཚོད་ཀླུ་དབང་སྲང་། །དབུགས་གཉིས་འདོར་པའི་ཆ་ཤས་བཅུ། །ཞེས་
སྨོས་སོ། །དེ་ལྟར་བས་ན། དེ་དག་ནི་ཟླ་བ་རེ་རེའི་རྒྱུ་བ་ཞེས་གསུང་སྟེ། དེ་དག་
གིས་ཟླ་བ་དག་པ་སོ་སོར་བསྒྱུར་བའམ། ཟླ་བ་དག་པས་དེ་དག་སོ་སོར་བསྒྱུར་
བ་ནི། རྩ་བའི་ལོངས་སྤྱོད་དེ་གྲུབ་པའི་མཐའ་ལ་ལྟོས་པའོ། །དེ་ལ་དང་པོའི་དྷ་བ་
གང་ཡིན་པ་རྣམས་བསྲེས་པ་ནི་བྱེད་པ་ལ་ལྟོས་པ་ཞེས་གསུངས་སོ། །
འོ་ན་ཟླ་བ་དག་པ་ཉིད་གང་ཡིན་ཞེ་ན། དེ་བཞིན་ཟླ་བ་དག་པ་ཡང་། འདས་
ལོ་གང་ཡིན་ཉི་མས་བསྒྱུར། །ནག་པ་ལ་སོགས་འདས་ཟླ་བསྲེ། །གནས་གཉིས་
འོག་མ་ལག་བསྒྱུར་ཏེ། །དང་པོའི་ལྷག་མ་བསྲེས་པ་ལ། །མདའ་རོས་རྙེད་སྟེང་
- 10 -



བྱེད་པའི་རྩིས་ཀྱི་མཚན་ཉིད། །
བྱིན་པའོ། །ཞེས་སྨོས་ཏེ། ཟླ་བ་ཕྱེད་པ་དྲུག་ཅུ་རྩ་ལྔ་ན་ཟླ་བ་འབྱུང་བ་ཉིད་ཀྱི་
ཕྱིར་རོ། །གནས་གཉིས་འོག་མ་ལག་པས་བསྒྱུར་བ་ལ་བསྲེ་བར་བྱ་བ་དང་པོའི་
ལྷག་མ་དེ་ཉིད་གང་ཞེ་ན། འདི་ནི་ངེས་པ་མེད་དེ། བྱེད་པ་ལ་ལྟོས་པའི་ཕྱིར་རོ། །
དེ་ནས་མིག་དམར་ནས་བརྩམས་ནས་དང་པོའི་ལྷག་མ་བཅུ་བདུན་ནོ། །དེ་བཞིན་དུ།
འདས་ལོ་ཁྲོ་བོ་ནས་བརྩམས་ནས་དང་པོའི་ལྷག་མ་བཞི་བཅུ་རྩ་གཅིག་གོ །དེ་
བཞིན་དུ། ཟད་བྱེད་ལ་བརྩམས་པ་ལ་སོགས་པ་ཡང་རིག་པར་བྱའོ། །དང་པོའི་
དྷ་བ་ཇི་ལྟ་བུ་ཞེ་ན། འདི་ཡང་བྱེད་པ་ལ་ལྟོས་པའི་ཕྱིར་ངེས་པ་མེད་དེ། འདི་ལྟར་
དེ་བཞིན་དང་པོའི་རྒྱུ་བ་ཡང་། །འདས་ལོ་མིག་དམར་ནས་བརྩམས་ནས། །གཟའ་
གཅིག་དབྱུག་གུ་བཞི་བཅུ་དྲུག །ཕྱོགས་ཀྱི་ཆུ་སྲང་ཀླུ་ཟླའི་ཚོགས། །མེ་བུག་ཆ་
ཤས་མཚམས་ལག་སྐར། །མཁའ་མདའ་དབྱུག་གུ་མེ་མཚོའི་སྲང་། །འདོད་པའི་
ཆ་ཤས་དྲུག་ན་སྟེ། །ཞེས་སྨོས་ལ། དེ་བཞིན་དུ། ཁྲོ་བོ་ནས་བརྩམས་ནས་དང་
པོའི་རྒྱུ་བ་གཟའ་དྲུག་དང་ཆུ་ཚོད་བརྒྱད་དང་ཆུ་སྲང་བཅུ་དང༌། ཚོགས་གཅིག་
བཞི་དང་། ཆ་ཤས་ལྔ་ལྷག་པའི་བརྒྱ་དང༌། སྐར་མ་ཉི་ཤུ་རྩ་དྲུག་དང་། ཆུ་སྲང་ཉི་
ཤུ་རྩ་བཞི་དང་། དབུགས་གསུམ་དང༌། ཆ་ཤས་དགུ་རུ་འགྱུར་བ་ལ་སོགས་པ་
འདས་ལོ་གཞན་ནས་བརྩམས་ནས་གཞན་དུ་འགྱུར། ཞེས་སྨོས་སོ། །དེ་ལྟ་བས་ན།
ཟླ་བ་རེ་རེའི་དྨ་བས་ཟླ་བ་དག་པ་སོ་སོར་བསྒྱུར་བ་ལ་དང་པོའི་རྒྱུ་བ་གང་ཡིན་པ་
བསྲེས་ནས་རང་གྲངས་ལོ་ངེས་པ་རྣམས་གོང་ནས་གོང་དུ་ཕུད་ཅིང་དོར་བའི་ལྷག་
མ་ནི་རྒྱུ་བ་ཞེས་བརྗོད་དོ། ། །
སླར་ཡང་ཟླ་བ་གཞན་གྱི་ངེས་པ་ཚོལ་བར་འདོད་ན། དེ་ལྟར་དག་པ་ཟླ་རེའི་
གླུ་བ་ཡང་ཡང་བསྣན། །ཕྱི་མ་ཕྱི་མའི་རྒྱུ་བར་འགྱུར། །ཞེས་སྨོས་ཏེ། ཟླ་བ་རེ་རེའི་
- 11 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
དྷུ་བ་ནི་བསྟན་ཟིན་པ་ཉིད་དོ། །དེ་ཉིད་དྲུག་གིས་བསྒྱུར་བ་བསྣན། ཟླ་བ་དྲུག་
པའི་དྲུག་པར་འགྱུར་ཞིང་། གཅིག་གཉིས་ཀྱིས་བསྒྱུར་བ་བསྣན་ནས་ལོ་ཕྱི་མའི་
དྷུ་བར་འགྱུར་རོ། །འོན་ཀྱང་ཟླ་བ་ལྷག་འབྱུང་བའི་དེའི་ཚེ་ནི་གཅིག་གསུམ་གྱིས་
བསྒྱུར་བ་སྦྱིན་པར་བྱའོ། །རབ་གསལ་བྱེད་པའི་རྩིས་རྫོགས་སོ།། །། །
མ་དཔེ་ནི་འཛམ་ཐང་པར་མ་ཡིན།)
-12-



༄༅། །ཡན་ལག་ལྔའི་རྩིས་དང་གཟའ་ལྔའི་
རྩིས་བཞུགས། །
ན་མའི་ཀཱ་ལ་ཙཀྲ་ཡ། ལྷ་མཆོག་རྣམས་ཀྱི་ཅོད་པན་གྱིས། །གང་གི་ཞབས་
རྡུལ་གུས་མཆོད་པ། །ཀུན་མཁྱེན་དེ་ལ་ལེགས་བཏུད་ནས། །ཉུང་ངུའི་བྱེད་པ་གསལ་
བར་བྱ། ། །
མིག་དམར་ལ་སོགས་འདས་པའི་ལོ། །ཉི་མས་བསྒྱུར་ལ་ནག་པ་སོགས། །
འདས་ཟླ་བསྲེས་པ་གནས་གཉིས་ཀྱི། །འོག་མ་ལག་བསྒྱུར་རི་ཟླ་བསྣན། །དེ་ལ་
མདའ་རོས་རྙེད་སྟེང་སྦྱིན། །གང་དེས་ཟླ་བ་དག་པར་འགྱུར། །ཟླ་དག་གནས་གསུམ་
རིམ་པ་བཞིན། །གཅིག་དང་སོ་གཅིག་ལྔ་བཅུས་བསྒྱུར། །གཟུགས་དང་ཞེ་དྲུག་
ཕྱོགས་ཀྱིས་བསྣན། །དྲུག་ཅུ་མཁའ་རོ་ཐུབ་པ་ཡིས། །དྲིལ་ནས་དོར་བའི་ལྷག་མ་
གང་། །དེ་འདིར་རེས་གཟའི་རྒྱུ་བ་ཡིན། །གནས་གཉིས་མིག་དང་གཟུགས་ཀྱིས་
བསྒྱུར། །བཅོ་བརྒྱད་གོ་གསུམ་བྱིན་པ་ལ། །དུས་ཉི་དང་ནི་ཀླུ་ལག་གིས། །དྲིལ་ནས་
དོར་ལྷག་ཆ་ཤས་རྫོགས། །ལག་ཕྱོགས་ང་བརྒྱད་ལག་ཕྱོགས་ཀྱིས། །ཟླ་དག་གནས་
ལྔ་རིམ་བཞིན་བསྒྱུར། །ཉེར་དྲུག་ལྔ་བཅུ་ཞེ་གསུམ་དྲུག །དང་པོ་གཉིས་གསུམ་ལྔ་
པར་སྦྱིན། །འདོད་པ་དྲུག་དང་མཁའ་རོ་དང་། །མཁའ་རོ་སྐར་མས་དྲིལ་ལ་དོར།།
ལྷག་མ་སྐར་མའི་ངེས་པ་ཡིན། །དེ་ལ་བསྒྱུར་བྱེད་གང་ཡིན་རྣམས། །བྱིན་པས་
གཉིས་པའི་རྒྱུ་བར་འགྱུར། །ཚེས་རེའི་ངེས་པ་ཚོལ་བ་ན། །གཟའ་ཚེས་ཉི་མའི་ཚེས་
རེ་ཡི། །རྩ་བའི་ལོངས་སྤྱོད་ཚེས་ཀྱིས་བསྒྱུར། །གཟའ་དང་ཉི་མའི་རྒྱུ་བར་སྦྱིན། །
- 13 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
རིལ་པོར་ཚེས་སྦྱིན་ཆུ་ཟླ་བགོ །ཐོབ་པ་མཉམ་དང་མི་མཉམ་བརྟག །ལྷག་མས་
ཟླ་བའི་རྐང་བཟུང་དེའི། །སྔོན་མས་ཆ་ཤས་བསྒྱུར་བ་ལ། །དུས་ཉིས་ཐོབ་པ་ཆུ་
ཚོད་ལྷག །དྲུག་ཅུ་དྲུག་དང་འདོད་པས་བསྒྱུར། །རྙེད་པ་སྲང་དབུགས་འདོད་ཆ་
སྟེ། །འདི་དག་སྔ་རྐང་ཟོས་སྡོམ་སྦྱིན། །ཕྱི་རྐང་བཟའ་བྱ་སྡོམ་ལ་དབྲི། །དེ་ནས་
རེས་གཟའི་ལོངས་སྤྱོད་དུ། །ཐོབ་པ་མཉམ་སྦྱིན་མི་མཉམ་དོར། །ཉི་མ་གནས་
གཉིས་གཅིག་ལ་ནི། །ཁྱིམ་གསུམ་སྦྱང་བྱ་མ་ལྡང་ན། །འཁོར་བསྲེ་ལྷག་ན་འཁོར་
བྱེད་དོར། །ལྷག་མ་སྐར་གནས་དྲུག་ཅུས་བསྒྱུར། །ཆུ་ཚོད་བསྲེས་ལ་མདའ་ཡོན་
ཟླས། །ཐོབ་པ་འདས་པའི་ཁྱིམ་རྣམས་ཡིན། །དེ་ནི་ཉི་རྐང་བཟུང་ནས་སླར། །རྒྱུ་
ཞིང་ཡོད་པས་ལྷག་མ་བསྒྱུར། །མདའ་ཡོན་ཟླས་རྙེད་ཆུ་ཚོད་ལྷག །དྲུག་ཅུ་དྲུག་
དང་འདོད་པ་ཡིས། །བསྒྱུར་རྙེད་སྲང་དབུགས་འདོད་ཆ་སྟེ། །འདི་དག་སྔ་རྐང་ཟོས་
སྡོམ་སྦྱིན། །ཕྱི་རྐང་བཟའ་བྱ་སྡོམ་ལ་དབྲི། །དེ་ནས་གཟའ་ཉིའི་ལོངས་སྤྱོད་དུ། །རིམ་
མིན་སྦྱིན་ཞིང་རིམ་པར་སྤྱད། །དེ་ནི་གཟའ་ཚེས་ཉི་མ་དག །ཉི་མ་གཉིས་བཀོད་
གཅིག་གི་ནི། །དབྱུག་གུར་མཚོ་མདའ་ཚེས་བསྒྱུར་སྦྱིན། །རེས་གཟའ་ལོངས་སྤྱོད་
རྣམས་ཀྱིས་སྦྱང་། །འཁོར་ལོ་དོར་ལྷག་ཟླ་སྐར་ཡིན། །ཉི་མ་ཟླ་བ་བསྲེས་པ་ལ།།
འཁོར་ལོ་དོར་ལྷག་སྦྱོར་བ་སྟེ། །ཚེས་ལ་མིག་བསྒྱུར་གཟུགས་དམན་པ། །ཐུབ་
པས་བགོས་ལྷག་བྱེད་པའོ། །
དེ་ ལྟར་ལན་ཅིག་དག་པ་ལ། །ཕྱི་མའི་ལོངས་ སྤྱོད་བསྣན་པ་ནི། །གཟའ་
ཚེས་ཉི་ཟླའི་ཚེས་རེ་ཡིས། །རྩ་བའི་ལོངས་སྤྱོད་སོ་སོར་སྦྱིན། །དེ་ལ་ཉི་རྐང་འཕེལ་
འགྲིབ་ནི། །ཆུ་སྲང་དྲག་པོ་ཡོན་ཏན་དབུགས། །འདོད་པའི་ཆ་ཤས་བཅུ་གཅིག་
རྣམས། །གཞུ་དང་ཆུ་སྲིན་ཁྱིམ་དུ་སྦྱིན། །ཀར་ཀ་ཊ་དང་འཁྲིག་པར་དོར། །སྲང་
- 14 -



ཡན་ལག་ལྔའི་རྩིས་དང་གཟའ་ལྔའི་རྩིས།
བདུན་སྲོག་བཞི་ཆ་བདུན་རྣམས། །སྡིག་པ་དང་ནི་བུམ་པར་སྦྱིན། །གླང་དང་སེང་
གེའི་ཁྱིམ་དུ་དོར། །སྲང་གཅིག་སྲོག་ལྔ་ཆ་བརྒྱད་རྣམས། །ཉ་དང་སྲང་གི་ཁྱིམ་དུ་
སྦྱིན། །ལུག་དང་བུ་མོའི་ཁྱིམ་དུ་དོར། །རེས་གཟའ་ལ་ནི་ཁྱད་པར་དུ། །རིལ་བོར་
ཚེས་སྦྱིན་ཆུ་ཟླས་བགོ །ལྷག་མས་ཟླ་བའི་རྐང་པ་བཟུང་། །རག་ཐང་རྐང་པའི་གནས་
དེ་ཉིད། །ཐོབ་པ་མཉམ་ན་སྔ་རྐང་བདུན། །ཐད་ཀར་སྦྱིན་ཞིང་ཕྱི་རྐང་དབྲི། །མི་
མཉམ་ན་ནི་དེ་ལས་བཟློག །ཆ་ཤས་དྲུག་ཅུས་བསྒྱུར་བ་ལ། །དུས་དང་ཉི་མས་
ཐོབ་ཆུ་སྲང་། །དྲུག་གིས་བསྒྱུར་ལས་རྙེད་པ་དབུགས། །འདོད་པས་བསྒྱུར་རྙེད་
འདོད་པའི་ཆས། །རྐང་པ་མེ་ནས་དྲག་པོའི་བར། །ཐོབ་པ་མཉམ་ན་བུ་ལོན་ཏེ། །
མི་མཉམ་ན་ནི་ནོར་ཡིན་ནོ། །འོན་ཀྱང་རྐང་པ་བདུན་པ་ལ། །སྤྱོད་ཚེ་དབྲི་བསྣན་
མི་བྱ་ཞིང་། །བརྒྱད་པར་རིམ་པ་གསུམ་དུ་སྦྱར། །དེ་ལྟར་བྱས་ན་ཕྱི་མ་ཡི། །གཟའ་
ཚེས་ཉི་མའི་སྐར་མར་འགྱུར། །འོན་ཀྱང་ཟླ་སྐར་འཕོ་བའི་མཚམས། །ཚེས་ཀྱི་
རྗེས་སུ་འགྲོ་འགྱུར་ཞིང་། །སྦྱོར་བ་བྱེད་པ་སྔར་བཞིན་ཞེས། །མཁས་པས་ལེགས་
པར་བཤད་ལས་རྙེད། །སོ་སོའི་རྩ་བའི་ལོངས་སྤྱོད་རྣམས། །ལེགས་པར་སྦྱངས་
པའི་ཞལ་ལས་ལོངས། །དེ་ལས་བྱུང་བའི་དགེ་བ་དེས། །འགྲོ་ཀུན་ཀུན་མཁྱེན་
གནས་ཐོབ་ཤོག །ཅེས་པ་བཙུན་པ་དོལ་པོ་པས་བཀོད་པའོ།། །། །
༈ ཟླ་དག་མཁའ་མེས་བསྒྱུར་ བ་ ལ། །ཚེས་ གྲངས་བསྲེས་ པ་ གནས་ གསུམ་
གཞག །འོག་ལ་འདོད་པ་དྲུག་བསྲེས་ནས། །རི་མཁའ་རིས་ཐོབ་ཡོན་ཏན་མེས། །
རྣམ་པར་བརྒྱན་པ་དབུས་སུ་སྦྱིན། །དེ་ལ་ཆུ་བོ་རོས་རྙེད་པས། །སྟེང་ལ་བྲི་བའི་
ལྷག་མ་ནི། །གཟའ་དང་མཚུངས་བྱས་གསལ་བའི་ཞག །གཟའ་ལྔ་ཀུན་གྱི་ཐུན་
མོང་ངོ༌། །བཀྲ་ཤིས་དོན་དུ་གསལ་བའི་ཞག །མདའ་ཆུ་རྒྱ་མཚོས་བརྒྱན་པ་ལ།།
- 15 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
རི་ཀླུ་རོས་རྙེད་དོར་བའི་ལྷག །སྐར་མས་བསྒྱུར་ལས་རྙེད་པ་སྐར། །ལྷག་མ་དྲུག་
ཅུས་བསྒྱུར་བ་ལས། །རྙེད་པ་ཆུ་ཚོད་ལྷག་མ་ནི། །དྲུག་ཅུ་དྲུག་དང་འདོད་པས་
བསྒྱུར། །དེ་ལ་རི་ཀླུ་རོས་རྙེད་པ། །སྲང་དབུགས་འདོད་པའི་ཆ་ཤས་ཏེ། །མིག་
དམར་དལ་བ་བར་པ་ཡིན། །གནས་གཉིས་བཞག་པའི་གཅིག་ལ་ནི། །སྐར་མ་
དགུ་དང་ཕྱེད་ཀྱིས་སྦྱང་། །མ་ལྡང་འཁོར་བསྲེ་ལྷག་ཕྱེད་དོར། །དོར་ལྷག་སྐར་མ་
དྲུག་ཅུས་བསྒྱུར། །འོག་གི་ཆུ་ཚོད་བསྲེས་པ་ལ། །མདའ་ཡོན་ཟླས་ཐོབ་རྐང་པ་
བཟུང་། །དེ་ཉིད་བཅོ་བརྒྱད་རི་བཟློག་ཕྱི། །མིག་དམར་དལ་བའི་རྐང་པ་ཡིན། །
རྐང་བཟུང་སྡུན་མས་ལྷག་མ་བསྒྱུར། །མདའ་ཡོན་ཟླས་རྙེད་ཆུ་ཚོད་ལྷག །དྲུག་
ཅུ་དྲུག་དང་འདོད་པས་བསྒྱུར། །སྲང་དབུགས་ཆ་ཤས་བསྲེས་པ་ལ། །རྙེད་པ་
སྲང་ དབུགས་ ཆ་ཤས་ཏེ། །སྔ་ རྐང་ཟོས་སྡོམ་ཕྱི་རྐང་དབྲི། །དལ་བ་བར་ པའི་
གནས་གཅིག་ལ། །དོར་སྦྱིན་མ་དོར་སྦྱང་བར་བྱ། །དེ་ནི་དལ་བ་དག་པ་ཡིན། །
མྱུར་བའི་དོན་དུ་གནས་གཉིས་བཞག །གཅིག་གིས་ཉི་མ་བར་པ་སྦྱང༌། །མ་ལྡང་
འཁོར་བསྲེ་ལྷག་ཕྱེད་དོར། །དོར་བའི་ལྷག་མས་མྱུར་རྐང་བཟུང་། །རྒྱལ་བ་མེ་
མིག་གནས་གསུམ་དང་། །ཟླ་བ་ལག་པ་རྣམ་པ་གཉིས། །བཅོ་བརྒྱད་ཚེས་དང་
དྲག་པོ་མེ། །རྩ་བར་དྲག་པོ་སུམ་ཅུ་བརྒྱད། །མཁའ་ཀླུ་ལྔ་བཅུ་ རྩ་གསུམ་ནི། །
མིག་དམར་མྱུར་བའི་རྐང་པ་ཡིན། །རྐང་བཟུང་སྡུན་མས་ཆུ་ཚོད་བསྒྱུར། །མཁའ་
རོས་ཐོབ་པ་ཆུ་ཚོད་ལྷག །དྲུག་ཅུས་བསྒྱུར་ལ་ཆུ་སྲང་བསྲེ། །ཐོབ་པ་སྲང་ཡིན་ལྷག་
མ་ཡང་། །དྲུག་གིས་བསྒྱུར་ལ་དབུགས་བསྲེས་ཏེ། །དྲུག་ཅུས་ཐོབ་པ་དབུགས་
ཡིན་ལྷག །འདོད་པས་བསྒྱུར་ལ་ཆ་བསྲེས་ནས། །རྙེད་པ་ཆ་ཡིན་དེ་དག་རྣམས།།
སྔ་རྐང་ལ་སྦྱིན་ཕྱི་རྐང་དབྲི། །སྔར་གྱི་དལ་བ་དག་པ་ལ། །མ་དོར་ན་སྦྱིན་དོར་ན་
- 16 -



ཡན་ལག་ལྔའི་རྩིས་དང་གཟའ་ལྔའི་རྩིས།
དབྲི། །རྣམ་པར་དག་པའི་བཀྲ་ཤིས་ཡིན། །
གཟའ་ལག་དོན་དུ་གསལ་བའི་ཞག །མཁའ་སྟོང་ཟླ་བས་བསྒྱུར་བ་ལ། །རྒྱལ་
བ་རྒྱ་མཚོ་ཀླུ་བསྣན་ནས། །རི་བུག་རི་ཀླུས་རྙེད་པ་དོར། །ལྷག་མ་འཁོར་ལོས་སྒྱུར་
བ་ལ། །རི་བུག་རི་ཀླུས་རྙེད་པ་སྐར། །ལྷག་མ་དྲུག་ཅུས་བསྒྱུར་རྙེད་དབྱུག །སྲང་
དབུགས་ཆ་ཡང་ཤེས་པར་བྱ། །དལ་བ་པར་པ་ཡིན་ནོ་ལོ། །དལ་བ་དག་པའི་དོན་
དུ་ནི། །ཉི་མ་བར་པ་གནས་གཉིས་བཞག །གཅིག་ལ་སྐར་མ་བཅུ་དྲུག་དང་། །ཆུ་
ཚོད་སུམ་ཅུ་སྦྱང་བར་བྱ། །མ་ལྡང་འཁོར་བསྲེ་ལྷག་ཕྱེད་དོར། །ལྷག་མ་སྐར་གནས་
དྲུག་ཅུས་བསྒྱུར། །ཆུ་ཚོད་བསྲེས་ལ་མདའ་ཡོན་ཟླས། །ཐོབ་པས་དལ་བའི་རྐང་
པ་བཟུང་། །ཕྱོགས་རི་མེ་སྔ་བཟློག་པ་ཕྱི། །གཟའ་ལག་དལ་བའི་རྐང་པ་ཡིན། །
རྐང་བཟུང་སྔོན་མས་ལྷག་མ་བསྒྱུར། །མདའ་ཡོན་ཟླས་ཐོབ་ཆུ་ཚོད་དེ། །སྲང་དབུགས་
ཆ་ཡང་ཤེས་པར་བྱ། །སྔ་རྐང་སྡོམ་སྦྱིན་ཕྱི་རྐང་དབྲི། །ཉི་མ་བར་པའི་གནས་གཅིག་
ལ། །དོར་སྦྱིན་མ་དོར་སྦྱང་བར་བྱ། །གཟའ་ལག་དལ་བ་དག་པ་ཡིན། །མྱུར་བའི་
དོན་དུ་ཉི་མ་ཡིས། །སྔར་གྱི་རྙེད་པ་སྦྱང་བར་བྱ། །མ་ལྡང་འཁོར་བསྲེ་ལྷག་ཕྱེད་
དོར། །ལྷག་མས་མྱུར་བའི་རྐང་པ་བཟུང་། །རྒྱལ་པོ་མི་བདག་ཚེས་ཤེད་བུ། །འདོད་
པ་དྲག་པོ་རི་མདའ་མཁའ། །རྩ་བར་རྒྱ་མཚོ་དྲག་པོ་དང་། །མཁའ་མིག་ཀླུ་ལག་ཆུ་
མེ་ནི། །གཟའ་ལག་མྱུར་བའི་རྐང་པ་ཡིན། །རྐང་བཟུང་སྡུན་མས་ཆུ་ཚོད་བསྒྱུར།།
དྲུག་ཅུས་ཐོབ་པ་ཆུ་ཚོད་དེ། །སྲང་དབུགས་ཆ་ཡང་ཤེས་པར་བྱ། །སྔ་རྐང་ཟོས་
སྦྱིན་ཕྱི་རྐང་དབྲི། །སྔར་གྱི་དལ་བ་དག་པ་ལ། །མ་དོར་ན་སྦྱིན་དོར་ན་དབྲི། །
རྣམ་པར་དག་པའི་གཟའ་ལག་ཡིན། །
ཕུར་བུ་གསལ་ཞག་ཐུབ་པ་པོས། །བརྒྱན་ཏེ་སོ་མེ་ཆུས་རྙེད་དོར། །ལྷག་མ་
- 17 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
སྐར་མས་བསྒྱུར་བ་ལ། །སོ་མེ་ཆུས་རྙེད་སྐར་མ་སྟེ། །ཆུ་ཚོད་སྲང་དབུགས་ཆ་ཡང་
ངོ༌། །ཕུར་བུའི་དལ་བ་བར་པ་ཡིན། །དག་པའི་དོན་དུ་གནས་གཉིས་བཞག །གཅིག་
ལ་སྐར་མ་བཅུ་གཉིས་སྦྱང༌། །མ་ལྡང་འཁོར་བསྲེ་ལྷག་ཕྱེད་དོར། །ལྷག་མ་སྐར་
གནས་དྲུག་ཅུས་བསྒྱུར། །འོག་གི་ཆུ་ཚོད་བསྲེས་པ་ལ། །མདའ་ཡོན་ཟླས་རྙེད་དལ་
རྐང་བཟུང་། །དྲག་པོ་བུ་ག་རྩེ་མོ་ཅན། །བཟློག་པ་ཕྱི་རྐང་ཕུར་བུའི་ཡིན། །རྐང་
བཟུང་སྡུན་མས་ལྷག་མ་བསྒྱུར། །མདའ་ཡོན་ཟླས་རྙེད་ཆུ་ཚོད་དེ། །སྲང་དབུགས་
ཆ་ཡང་ཤེས་པར་བྱ། །སྔ་རྐང་ཟོས་སྡོམ་ཕྱི་རྐང་དབྲི། །དལ་བ་བར་བའི་གནས་
གཅིག་ལ། །དོར་སྦྱིན་མ་དོར་སྦྱང་བར་བྱ། །བླ་མའི་དལ་བ་དག་པ་ཡིན། །མྱུར་
བའི་དོན་དུ་གནས་གཉིས་ཀྱི། །གཅིག་གིས་ཉི་མ་བར་བ་སྦྱང་། །མ་ལྡང་འཁོར་
བསྲེ་ལྷག་ཕྱེད་དོར། །ལྷག་མས་མྱུར་བའི་རྐང་པ་བཟུང་། །ཕྱོགས་ཕྱོགས་གཟའ་
ནོར་རོ་དྲུག་གཉིས། །གཅིག་སྟེ་རྩ་བར་གསུམ་རོ་གཟའ། །དྲག་པོ་མི་བདག་ཐུབ་
པ་ནི། །ཕུར་བུ་མྱུར་བའི་རྐང་པ་ཡིན། །རྐང་ཟོས་སྡུན་མས་ཆུ་ཚོད་བསྒྱུར། །མཁའ་
རོས་ཐོབ་པ་ཆུ་ཚོད་དེ། །སྲང་དབུགས་ཆ་ཡང་སྔར་བཞིན་ནོ། །སྔ་རྐང་ཟོས་སྡོམ་
ཕྱི་རྐང་དབྲི། །དལ་བ་དག་པའི་གནས་གཅིག་ལ། །མ་དོར་མ་སྦྱིན་དོར་ན་སྦྱང་། །
རྣམ་དག་ལྷ་ཡི་བླ་མ་ཡིན། །
པ་སངས་དོན་དུ་ཕྱོགས་ཀྱིས་བསྒྱུར། །བུག་ཟླ་མིག་དང་ལག་པས་བསྣན། །
རི་རྒྱལ་མིག་གིས་རྙེད་པ་དོར། །ལྷག་མ་འཁོར་ལོས་སྒྱུར་བ་ལ། །རྙེད་པ་སྐར་མའོ་
ལྷག་མ་ཡང་། །མཁའ་རོས་བསྒྱུར་རྙེད་ཆུ་ཚོད་སོགས། །སྔ་མ་བཞིན་དུ་ཤེས་པར་
བྱ། །དཀར་པོའི་དལ་བ་བར་བ་ལོ། །དལ་བ་དག་པའི་དོན་དུ་ནི། །ཉི་མ་བར་མ་
གནས་གཉིས་བཞག །གཅིག་ལ་སྐར་མ་དྲུག་དབྲི་ཞིང་། །མ་ལྡང་འཁོར་བསྲེ་
18 -



ཡན་ལག་ལྔའི་རྩིས་དང་གཟའ་ལྔའི་རྩིས།
ལྷག་བྱེད་དོར། །ལྷག་མ་སྐར་གནས་མཁའ་རོས་བསྒྱུར། །འོག་གི་ཆུ་ཚོད་བསྲེས་
པ་ལ། །མདའ་ཡོན་ཟླས་རྙེད་དལ་རྐང་བཟུང་། །མདའ་ཆུ་ཟླ་བ་དེ་བཟློག་ཕྱིར།།
པ་བ་སངས་ཀྱི་དལ་རྐང་ཡིན། །རྐང་ཟོས་སྡུན་མས་ལྷག་མ་བསྒྱུར། །མདའ་ཡོན་
ཟླས་རྙེད་ཆུ་ཚོད་དེ། །སྲང་དབུགས་ཆ་ཡང་སྔ་མ་བཞིན། །སྔ་རྐང་ཟོས་སྡོམ་ཕྱི་
རྐང་དབྲི། །ཉི་མ་བར་བའི་གནས་གཅིག་ལ། །དོར་སྦྱིན་མ་དོར་སྦྱང་བར་བྱ། །
དཀར་པོའི་དལ་བ་དག་པ་ཡིན། །མྱུར་བའི་དོན་དུ་ཉི་མ་ཡིས། །སྔར་གྱི་རྙེད་པ་
སྦྱང་བར་བྱ།།མ་ལྡང་འཁོར་བསྲེ་ལྷག་ཕྱེད་དོར། །ལྷག་མས་མྱུར་བའི་རྐང་པ་འཛིན།།
དེ་ཉིད་གནས་གསུམ་རྒྱལ་བ་གཉིས། །ལག་མིག་རྣམ་གཉིས་བཅོ་བརྒྱད་ཚེས། །
གདེངས་ཅན་རྩ་བར་དྲུག་མཁའ་མེ། །དབུགས་ཟླ་ཡོན་ཏན་རི་བོ་ནི། །དཀར་པོའི་
མྱུར་རྐང་ཡིན་པར་འདོད། །རྐང་ཟོས་སྡུན་མས་ཆུ་ཚོད་བསྒྱུར། །མཁའ་རོས་རྙེད་
པ་ཆུ་ཚོད་དེ། །སྲང་དབུགས་ཆ་ཡང་སྔ་མ་བཞིན། །སྔ་རྐང་ཟོས་སྡོམ་ཕྱི་རྐང་དབྲི།།
སྔར་གྱི་དལ་བ་དག་པ་ལ། །མ་དོར་ན་སྦྱིན་དོར་ན་སྦྱང་། །རྣམ་དག་དཀར་པོའི་
ལོངས་སྤྱོད་ཡིན། ། །
སྤེན་པ་སྤྱི་ཡི་ཉི་མ་ལ། །ཟླ་བ་ནོར་དང་འདོད་པས་བསྣན། །རོ་དྲུག་ཐུབ་པ་
ཕྱོགས་ཀྱིས་བགོ །ནོར་དོར་ལྷག་མ་འཁོར་ལོས་སྒྱུར། །དེ་ལས་རྙེད་པ་སྐར་མ་
སྟེ། །ཆུ་ཚོད་སྲང་དབུགས་ཆ་ཡང་ངོ༌། །སྤེན་པའི་དལ་བ་བར་བ་ཡིན། །གནས་
གཉིས་གཅིག་ལ་བཅོ་བརྒྱད་དོར། །མ་ལྡང་འཁོར་བསྲེ་ལྷག་ཕྱེད་དོར། །ལྷག་མ་
མཁའ་རོས་བསྒྱུར་བ་ལ། །ཆུ་ཚོད་བསྲེས་ཏེ་མདའ་ཡོན་ཟླས། །ཐོབ་པས་དལ་
བའི་རྐང་པ་འཛིན། །ལག་མིག་ཚེས་རོ་ཕྱི་རྐང་བཟློག །ཉི་མའི་བུ་ཡི་དལ་རྐང་
ཡིན། །རྐང་ཟོས་སྡུན་མས་ལྷག་མ་བསྒྱུར། །མདའ་ཡོན་ཟླས་རྙེད་ཆུ་ཚོད་སོགས།།
- 19 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༢༽
སྔ་མ་བཞིན་དུ་ཤེས་པར་བྱ། །སྔ་རྐང་ཟོས་སྡོམ་ཕྱི་རྐང་དབྲི། །དལ་བ་བར་བའི་
གནས་ གཅིག་ལ། །དོར་སྦྱིན་མ་དོར་ སྦྱང་བར་བྱ། །སྤེན་པའི་དལ་བ་དག་ པ་
ཡིན། །མྱུར་ལ་དེ་ཉིད་གནས་གཉིས་ཀྱི། །གཅིག་གིས་ཉི་མ་བར་བ་སྦྱང་། །མ་
ལྡང་འཁོར་བསྲེ་ལྷག་ཕྱེད་དོར། །ལྷག་མས་མྱུར་བའི་རྐང་པ་འཛིན། །དྲུག་མདའ་
མདའ་ཆུ་རིག་བྱེད་མིག །ལག་པ་ནམ་མཁའ་རྩ་བར་མིག །རིག་བྱེད་འབྱུང་བ་དྲུག་
ཀླུ་གསུམ། །སྤེན་པ་མྱུར་བའི་རྐང་པ་ཡིན། །རྐང་ཟོས་སྡུན་མས་ཆུ་ཚོད་བསྒྱུར། །
མཁའ་རོས་ཐོབ་པ་ཆུ་ཚོད་ཡིན། །སྲང་དབུགས་ཆ་ཡང་སྔར་བཞིན་ཏེ། །སྔ་རྐང་
ཟོས་སྡོམ་ཕྱི་རྐང་དབྲི། །དལ་བ་དག་པའི་གནས་གཅིག་ལ། །མ་དོར་ན་སྦྱིན་དོར་
ན་དབྲི། །ཉི་ སྐྱེས་དག་པའི་ལོངས་ སྤྱོད་དོ། །མྱུར་བའི་ལས་ཀྱི་དུས་སུ་ནི། །མ་
དོར་མ་རྒལ་མྱུར་བ་ཤར། །རྒལ་ལ་མ་དོར་དལ་བ་ལྷོ། །དོར་ལ་མ་རྒལ་འཁྱོག་པ་
ནུབ། །རྒལ་དོར་འབྱུང་བ་བྱང་དུ་ལྟ། །འགྲོས་བཞི་ཀུན་གྱི་ཐུན་མོང་ངོ༌། །དེ་ལས་
བྱུང་བའི་དགེ་བ་དེས། །འགྲོ་ཀུན་ཀུན་མཁྱེན་གནས་ཐོབ་ཤོག །ཡན་ལག་ལྔ་
དང་གཟའ་ལྔའི་རྩིས། །བཙུན་པ་དོལ་པོ་པས་བཀོད་པའོ།། །།མངྒ་ལཾ།
《མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ལ ༢༠༧ སྤར་མ་ཞིག་ཡིན།)
- 20 -



༄༅། །སྒྲ་གཅན་རྩིས་དང་གཟའ་འཛིན་
རྩིས་བཞུགས།
ན་མཤྲཱི་ཀཱ་ལ་ཙཀྲ་ཡ། ཟླ་བ་དག་པར་བུ་ག་ཀླུ། །བྱིན་ནས་ལག་པས་བསྒྱུར་
བ་ལ། །ཟླ་བ་ཉི་མ་འཛིན་པ་ན། །གཅིག་དང་གཉིས་བསྲེ་མཁའ་རོ་ཆུས། །རྙེད་
པ་དོར་ལྷག་འཁོར་ལོས་སྒྱུར། །དེ་ལས་རྙེད་པ་སྐར་མའོ་ལྷག །དྲུག་ཅུ་དྲུག་ཅུ་
དྲུག་འདོད་པས། །བསྒྱུར་རྙེད་དབྱུག་གུ་སྲང་དབུགས་ཆ། །དེ་ཡིས་རྒྱུ་སྐར་སྦྱངས་
པའི་ལྷག །གདོང་སྟེ་འཁོར་ཕྱེད་བསྲེས་པ་མཇུག །
༈ གཟའ་འཛིན་རྩིས་ནི། ན་མཤྲཱི་ཀཱ་ལ་ཙཀྲ་ཡ། ཚ་ཟེར་རྒྱལ་པོའི་དཀྱིལ་
འཁོར་ལ། །མེ་དང་མུན་པས་སྒྲུབ་པའི་ཚེ། །སྐར་མ་མཐུན་ན་མཁའ་ རོ་དང་། །
མི་མཐུན་ནམ་མཁའ་ཉི་མ་ཡི། །རི་མོ་ས་ལ་ཤར་ནུབ་ཏུ། །རིམ་པས་བཀོད་ལ་
འདི་ལྟར་བརྟག །གཉི་གའི་ལོངས་སྤྱོད་ཆུ་བདག་ནས། །བགྲངས་པས་གང་མང་
དབང་པོར་འབྱུང༌། །དེ་ལ་ཉི་མའི་ཆུ་བདག་ཏུ། །མུན་པ་བྱུང་ན་མདའ་ཡོན་བར། །
དེ་ལས་བཟློག་ན་ཡོན་ཏན་བར། །འཛིན་འགྱུར་འདི་ལ་ཐེ་ཚོམ་མེད། །འོན་ཏེ་ཉི་
མའི་ཆུ་བདག་ཏུ། །དུས་མེ་བྱུང་ན་གདེངས་ཀའི་བར། །དེ་ལས་བཟློག་ན་མཁའ་
མཚོའི་བར། །འདི་ལའང་གདོན་མི་ཟ་བར་འཛིན། །སྒྲིབ་བྱེད་གང་ན་གནས་པ་ཡི།།
ཕྱོགས་དེ་ཉིད་ནས་འཛིན་འགྱུར་མོད། །དེ་ལྟ་ན་ཡང་ལྷོ་བྱང་གི །བགྲོད་པས་
བྱང་དང་ལྷོ་ནས་ཀྱང་། །སྒྲིབ་ཕྱིར་མཚམས་ནས་འཛིན་པའང་ཡོད། །ཚེས་དེའི་
ལོངས་སྤྱོད་ཟད་པ་ན། །འཇུག་མོད་དེ་ལྟ་ན་ཡང་འདིར། །རེ་ཞིག་གསལ་བར་
- 21 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽ །
མཐོང་མིན་ཡང་། །དུས་སྦྱོར་གཅིག་སོགས་འདས་ཚེ་མཐོང་། །ཆ་ནི་མཁས་པའི་
ཞལ་ལས་ལོངས། །ཟླ་བ་ལ་ནི་ཁྱད་པར་དུ། །མུན་པ་ཆུར་བྱུང་མིག་མཚོའི་བར།།
དེ་ལས་བཟློག་ན་གཉིས་སྐྱེས་བར། །དུས་མེ་ལྟར་བྱུང་མཁའ་མདའི་བར། །དེ་ལས་
བཟློག་ན་རྒྱལ་པོའི་བར། །འཛིན་པར་འགྱུར་ཞེས་མཁས་རྣམས་འདོད། །འོན་ཀྱང་
འདི་ལ་བླ་མ་ཡི། །ཞལ་གྱི་གདམས་པ་གཅེས་པར་ཟུང་། །ཞེས་པ་གང་འདི་དོལ་པོ་
པའི། །སྙིང་ལ་ཡང་དག་གནས་པར་གྱུར། །དེ་ལ་རྒྱལ་སྲས་དམ་པ་ཡི། །གསུང་གིས་ཉེ་
བར་བསྐུལ་ནས་འདི། །སྦྱར་བའི་དགེ་བས་འགྲོ་ཀུན་གྱི། །སྲོག་ཡིད་དབུས་མར་
འཇུག་གྱུར་ཅིག། །།མངྒ་ལཾ། བྷ་བ་ཏུ། །
《མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ལ ༢༠༧ སྤར་མ་ཞིག་ཡིན།)
- 22 -



༄༅། །རྩིས་ཀྱི་རྒྱུ་མཚན་བཞུགས།
བླ་མ་དང་དཀོན་མཆོག་གསུམ་ལ་ཕྱག་འཚལ་ཞིང་སྐྱབས་སུ་མཆིའོ། །གང་
གི་འོད་ཟེར་ཆ་ཡི་ཆ་ཤས་ཕྲ་མོ་ཡིས། །བསྐལ་པའི་མུན་པ་མུན་ནག་ཀུན་སེལ་ཉི་
མས་ཀྱང་། །གསལ་བར་མ་ནུས་བདེ་གཤེགས་སྙིང་པོ་གསལ་མཛད་པ། །བླ་མའི་
གསུང་འོད་དྲི་མ་མེད་ལ་ཕྱག་འཚལ་ནས། །བློ་གྲོས་ལུས་བཟང་ངོ་ཚ་ཤེས་པའི་
གོས་རྒྱན་ཅན། །དད་པའི་བཞིན་རས་གཏོང་ལ་དགའ་བའི་སྤྱན་རྒྱས་པ། །ལྷག་
བསམ་ཡངས་པས་ས་ཆེན་སྐྱོང་བའི་མཆོག་ཁྱོད་ལ། །ངོ་མཚར་རྩིས་ཀྱི་རྒྱུ་མཚན་
འགའ་ཞིག་ཞུ་བར་བགྱི། །ཟླ་བ་ཕྱེད་པ་དྲུག་ཅུ་རྩ་ལྔ་ན། །ལྷག་པའི་ཟླ་བ་འབྱུང་
རྣམས་རྟོགས་བྱའི་ཕྱིར། །མ་དག་ཟླ་གཉིས་འོག་མ་ལག་པས་བསྒྱུར། །མདའ་
རོས་རྙེད་པ་སྟེང་སྦྱིན་ཟླ་དག་འགྱུར། །མ་དག་ཟླ་བ་ཁྱིམ་ཞག་སུམ་ཅུའི་བདག །
དག་པའི་ཟླ་བ་ཚེས་གྲངས་སུམ་ཅུ་ལགས། །ཚེས་གྲངས་རེ་རེའི་རྩ་བའི་ལོངས་
སྤྱོད་ནི། །ཆུ་ཚོད་ང་དགུ་སྲང་གསུམ་སྲོག་བཞི་ལགས། །དེ་དག་སོ་སོར་སུམ་ཅུས་
བསྒྱུར་བ་ནི། །ཟླ་བ་གཅིག་ཏུ་བསགས་པའི་ལོངས་སྤྱོད་དེ། །རེས་གཟའ་ཉེར་
དགུ་ཆུ་ཚོད་སུམ་ཅུ་གཅིག །ཆུ་སྲང་ལྔ་བཅུར་འགྱུར་བ་རང་བཞིན་ལགས། །དེ་ལ་
རེས་གཟའ་འཁོར་ལོར་ལོངས་པ་བཞི། །དོར་བའི་ལྷག་མ་གཟའ་གཅིག་དབྱུག་
གུ་ནི། །དྲུག་ཆས་དམན་པའི་སུམ་ཅུ་རྩ་གཉིས་ལགས། །དེ་ཡི་སླད་དུ་རྣམ་དག་
ཟླ་བ་ནི། །གནས་གསུམ་དབུས་མ་སོ་ཡིས་བསྒྱུར་བ་ལ། །འོག་གི་དྲུག་ཆས་ཕྲི་བའི་
ལྷག་མ་རྣམས། །གོང་ནས་གོང་དུ་དྲིལ་ནས་ འདོར་ བར་ གསུང་། །ལྷག་ མ་ གང་
- 23 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༢༽
ཡིན་གཟའ་ཚེས་དྷུ་བ་ལགས། །ཚེས་རེ་ལ་ཡང་རྐང་པའི་གནས་རེ་དང་། །དེ་ཡི་
ཆ་རེ་ངེས་པར་འཇུག་པས་ན། །ཟླ་བ་གཅིག་ལ་རིལ་པོ་སུམ་ཅུ་དང་། །མཁའ་ཀླུ་
རི་རྩེའི་ཆ་ཡང་དེ་ཙམ་སྟེ། །ཆ་ཤས་དེ་ལ་སུམ་ཅུས་ཐོབ་པ་ནི། །དུས་ཉིའི་ཆ་ཤས་
གཅིག་ཏུ་འགྱུར་བ་ལགས། །རིལ་པོའི་འཁོར་ལོ་ཉི་ཤུ་བརྒྱད་དོར་བས། །ལྷག་
མ་རིལ་པོ་ གཉིས་སུ་ངེས་པས་ན། །གནས་གཉིས་འོག་མ་དུས་ཉིས་འགོད་པ་
དང༌། །སྟེང་མ་མིག་གིས་བསྒྱུར་བའི་རྒྱུ་དེ་ལགས། །ཉི་མས་ཚེས་རེའི་བར་དུ་རྒྱུ་
སྐར་ལ། །ཆུ་ ཚོད་རྒྱ་མཚོ་ཆུ་སྲང་ཟླ་མིག་དང་། །དབུགས་མདའ་འདོད་པའི་ཆ་
དགུ་སྤྱོད་པས་ན། །ཟླ་བ་གཅིག་ལ་སྐར་མ་གཉིས་དང་ནི། །སོ་དགུའི་ཆས་དམན་
ཆུ་ཚོད་དྲག་པོར་འགྱུར། །དེ་ཕྱིར་དབུས་མ་དྲག་པོས་བསྒྱུར་བ་ལ། །འོག་གི་སོ་
དགུའི་ཆ་ཡིས་འབྲིད་པ་དང་། །སྟེང་མ་ལག་པས་བསྒྱུར་བར་གསུངས་པ་ལགས།།
བསྣོན་པ་ཐམས་ཅད་རྩིས་གཞི་སྔ་མ་ཡི། །ལྷག་མ་ཡིན་ཕྱིར་ངེས་པ་འགའ་མ་མཆིས།།
ཡང་ན་དང་པོར་ཟླ་རེའི་གླུ་བ་ཀུན། །རྣམ་དག་ཟླ་བས་སོ་སོར་ལེགས་བསྒྱུར་ནས།།
རང་གྲངས་ལོངས་རྣམས་འབུད་ཅིང་དོར་བས་ཀྱང༌། །དོན་འདི་ཁོ་ན་གསལ་བར་
སྟོན་པ་ལགས། །དེ་ཕྱིར་འདི་ཀུན་རྩིས་གཞི་སྔ་མ་ཡི། །ལྷག་མ་རྣམས་དང་བསྲེས་
པ་ཙམ་གྱིས་ཀྱང་། །ད་ལྟའི་རྒྱུ་བ་ཚུལ་བཞིན་འགྲུབ་པས་ན། །གང་ལྟར་བརྩིས་ཀྱང་
འབྲས་བུ་གཅིག་པ་ལགས། །ཟླ་བ་རེ་རེའི་རྒྱུ་བ་གང་ཞེ་ན། །གཟའ་གཅིག་ཟླ་མེའི་
ཆུ་ཚོད་མཁའ་མདའི་སྲང་། །ཚོགས་གཉིས་ཆ་གཅིག་སྐར་མིག་དབྱུག་གུ་ཕྱོགས།།
ནོར་མདའི་ཆུ་སྲང་དབུགས་གཉིས་ཆ་བཅུ་ལགས། །དེ་ཕྱིར་འདི་ཉིད་ཡང་དང་ཡང་
བསྣན་ན། །ཕྱིར་མ་ཕྱི་མའི་རྒྱུ་བར་གདོན་མི་ཟ། །ཟླ་བ་སྔ་མའི་གནམ་གང་མཐར་
ཐུག་པའི། །ལོངས་སྤྱོད་ངེས་པ་ཟླ་བའི་རྒྱུ་བས་སྟོན། །དེ་ཉིད་གཞིར་བྱས་ད་ལྟའི་



རྩིས་ཀྱི་རྒྱུ་མཚན།
ཟླ་བ་ཡི། །ཚེས་གྲངས་སོ་སོའི་ངེས་པ་ཚོལ་བ་ན། །དང་པོར་རྩ་བའི་ལོངས་སྤྱོད་
བྱིན་པ་ལ། །སོ་སོའི་རྐང་པས་འཕེལ་འགྲིབ་རིག་པར་བྱ། །གཟའ་ལ་ཚེས་བྱིན་
དབྱུག་གུར་འབྲིད་པ་ཡང་། །ཆུ་ཚོད་ལྔ་བཅུ་རྩ་དགུའི་དོན་ཡིན་པས། །གཟའ་དང་
ཚེས་ཀྱི་ལོངས་སྤྱོད་རག་པ་ཙམ། །ཞིབ་མོར་རྩི་དང་སྲང་དང་སྲོག་ཀྱང་སྦྱིན། །དེ་
ལས་རྐང་པས་འཕེལ་འགྲིབ་རྟོགས་བྱའི་ཕྱིར། །ཚེས་དང་གྲངས་མཚུངས་རྐང་པ་
སྣོན་པ་ལ། །རིལ་པོར་ ཚེས་གྲངས་སྦྱིན་ཞེས་གསུངས་པ་ལགས། །བཅུ་བཞིས་
འགོད་པའི་རྒྱུ་མཚན་རྟོགས་པར་བླ། །ལྷག་མ་གང་ཟིན་རྐང་པའི་གནས་དེ་ཉིད།།
ཚེས་དང་ལྷན་ཅིག་ད་ལྟ་སྤྱོད་བཞིན་མཆིས། །སྔ་མ་རྣམས་ནི་སྔར་དུ་སྤྱད་ཟིན་
ཡང་། །དེ་ཡི་སྣོན་འབྲིད་རི་མོ་སྔ་མར་བགྱིས། །དེ་ཕྱིར་དེ་དག་ལྷན་ཅིག་ཀུན་
བསྡོམས་ནས། །སྣོན་འབྲིད་བྱ་ཕྱིར་སྔ་རྐང་ཟོས་སྡོམ་གསུངས། །སྔ་རྐང་རྫོགས་
ནས་དེ་ཉིད་སླར་འགྲིབ་པ། །དེ་ལ་ཕྱི་རྐང་ཞེས་གསུངས་དེ་ཡི་ཕྱིར། །སྔར་ཟོས་
དེ་ལ་རིམ་གྱིས་འབྲིད་ཕྱིར་དང་། །ཕྲི་བའི་ལྷག་མ་མདུན་ན་གནས་ཕྱིར་དང་། །
མདུན་ན་གང་གནས་དེ་ཡི་སྣོན་འབྲིད་ཕྱིར། །ཕྱི་རྐང་ཟིན་ན་བཟའ་བྱ་སྡོམ་ཞེས་
གསུངས། །དེ་ཡི་རྒྱུ་ཡང་ནོར་རམ་བུ་ལོན་དག །སྔ་རྐང་རྣམས་ལ་རིམ་གྱིས་འཕེལ་
བ་དང་། །ཕྱི་རྐང་ལ་ནི་རིམ་གྱིས་འགྲིབ་པས་ན། །གང་འཕེལ་དེ་ཉིད་འགྲིབ་པ་
ཡིན་ཕྱིར་རོ། །རྐང་པ་གང་ཟིན་དེ་ཡི་སྡུན་མ་ཡི། །ཆ་ཡང་སྤྱོད་ཕྱིར་སྡུན་མས་ཆ་
ཤས་བསྒྱུར། །དུས་ཉིས་ཐོབ་པ་ཆུ་ ཚོད་ལྷག་མ་ཡང་། །དྲུག་ཅུས་བསྒྱུར་བ་ལ་
སོགས་རྟོགས་པར་སླ། །ཐོབ་པ་མཉམ་ཚེ་ནོར་དུ་འགྱུར་ཞེས་པའང་། །སྔ་རྐང་ཆ་
བཅས་ནོར་ནི་འཕེལ་བ་སྟེ། །ཕྱི་རྐང་ཆ་བཅས་ནོར་ནི་འགྲིབ་པར་བས། །མི་མཉམ་
ཚེ་ན་བུ་ལོན་འགྱུར་ཞེས་པའང་། །སྔ་རྐང་ཆ་བཅས་བུ་ལོན་འཕེལ་བ་སྟེ། །ཕྱི་
- 25 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
རྐང་ཆ་བཅས་བུ་ལོན་འགྲིབ་པར་ཟད། །དེ་ཉིད་ཕྱིར་ན་ཆ་ཤས་ལོངས་སྤྱོད་ཀྱང༌།།
སྔ་རྐང་ལ་བསྣན་ཕྱི་རྐང་རྣམས་ལ་དབྲི། །དེ་ནས་གཟའ་ལ་སྦྱིན་དང་དོར་བས་ནི། །
ནོར་དང་བུ་ལོན་འཕེལ་དང་འགྲིབ་པ་བཞིས། །བགྲོད་པ་གཉིས་དང་རྒྱུ་སྐར་འཁོར་
བས་ན། །རེ་ཞིག་ཟླ་བའི་རྐང་པས་དག་པ་ལགས། །ཡང་ན་དང་པོར་རྐང་པའི་
སྣོན་དབྲིད་བྱ། །ཕྱི་ནས་མཉམ་ན་སྔ་རྐང་ཆ་བསྣན་ཅིང་། །ཕྱི་རྐང་ཆ་འབྲི་ཅི་སྟེ་
མི་མཉམ་ན། །དེ་ལས་བཟློག་པའི་ཆོ་ག་བགྱིས་ཀྱང་རུང་། །རྐང་པ་ཆ་བཅས་ཇི་
ལྟར་སྤྱོད་པའི་ཚུལ། །གྲུབ་མཐར་བཀོད་པས་དེར་ཡང་གཟིགས་ན་གསལ། །ཤིན་ཏུ་
རྒྱས་པར་བླ་མ་མཁས་པའི་མཆོག །ལེགས་པར་མཉེས་པའི་ཞལ་ལས་བླང་བར་
བགྱི། །ཚེས་གྲངས་གནས་གཉིས་སྟེང་མ་ཆུས་བསྒྱུར་ཏེ། །འོག་གི་སུམ་ཆ་དང་
བཅས་ཉི་མ་ལ། །སྦྱིན་པར་གསུངས་པ་གང་དེ་རགས་པ་ཙམ། །རེ་ཞིག་བླ་ཆོས་
ཁོ་ནར་བྱས་པ་ལགས། །ཞིབ་མོར་རྩི་ན་ཆུ་ཚོད་རྒྱ་མཚོ་དང༌། །ཆུ་སྲང་ཟླ་མིག་
དབུགས་མདའ་ཆ་དགུ་རྣམས། །ཚེས་ཀྱིས་བསྒྱུར་བ་ཉི་མར་བྱིན་པ་ཡིས། །ལྷག་
ཆད་མེད་པའི་ཉི་མ་བར་བ་འགྲུབ། །སླར་ཡང་དེ་ཉིད་རྐང་པས་དག་བྱའི་ཕྱིར། །
དག་གཞི་དག་པའི་ཡན་ལག་གནས་གཉིས་ཀྱི། །གཅིག་ལ་ཁྱིམ་གསུམ་སྦྱོང་བའི་
རྒྱུ་མཚན་ནི། །ཉི་མ་སྦལ་པའི་ཁྱིམ་དུ་སྐྱེས་ཕྱིར་རོ། །ཅི་སྟེ་མ་ལྡང་འཁོར་ལོ་བསྲེ་
བ་ནི། །དང་པོར་དོར་བ་སླར་ཡང་གཞུག་ཕྱིར་རོ། །དེ་བཞིན་ལྷག་མ་འཁོར་ཕྱེད་
འདོར་བ་ནི། །བགྲོད་པ་ཕྱོགས་རེའི་ལོངས་སྤྱོད་ཚོལ་ཕྱིར་རོ། །ཁྱིམ་གྱི་རྐང་པ་
ཁྱིམ་གྱིས་བགྲོད་ཕྱིར་དང་། །ཁྱིམ་ཡང་མཚུངས་པར་དབྱུག་གུར་བསིལ་བའི་ཕྱིར།།
ལྷག་མ་སྐར་གནས་དྲུག་ཅུས་བསྒྱུར་བ་ལ། །འོག་གི་ཆུ་ཚོད་བསྲེ་བར་གསུངས་པ་
ལགས། །མདའ་ཡོན་ཟླ་བ་ ཁྱིམ་རེའི་ཆུ་ ཚོད་དེ། །དེ་ཡིས་གང་རྙེད་འདས་པའི་
-26-



རྩིས་ཀྱི་རྒྱུ་མཚན།
ཁྱིམ་རྣམས་ལགས། །དེ་ལྟ་བས་ན་ད་ལྟ་སྤྱོད་པའི་ཁྱིམ། །སྡུན་མ་ཡིན་ཕྱིར་སྡུན་
མས་ལྷག་མ་བསྒྱུར། །དེ་ལས་རྙེད་པ་ཆུ་ཚོད་ལྷག་མ་ནི། །དྲུག་ཅུས་བསྒྱུར་ལ་འོག་
གི་ཆུ་སྲུང་དག །བསྲེ་བ་ཆུ་སྲང་ཉིད་དུ་མཚུངས་ཕྱིར་ཏེ། །ལྷག་མ་དབུགས་ཀྱང་
དེ་དང་མཚུངས་པ་ལགས། །དེ་དག་སྔ་རྐང་ཟས་སྡོམ་སྟེར་བ་ནི། །ནོར་རམ་བུ་
ལོན་འཕེལ་བ་ཡིན་ཕྱིར་རོ། །ཕྱི་རྐང་བཟའ་བྱ་སྡོམ་ལ་འབྲིད་པ་ནི། །ནོར་རམ་
བུ་ལོན་འགྲིབ་པ་ཡིན་ཕྱིར་རོ། །དེ་ནས་དེ་དག་ཉི་མའི་གནས་གཅིག་ལ། །རིམ་
པར་སྦྱང་ཞིང་རིམ་མིན་སྣོན་པ་ནི། །སྐྱེས་ཁྱིམ་ནས་བརྩམས་སྔ་མའི་ཁྱིམ་དྲུག་
དང༌། །ཕྱི་མ་དྲུག་ལ་བུ་ལོན་ནོར་ཕྱིར་རོ། །དེ་ཡི་རྒྱུ་ཡང་ཆུ་སྲིན་ལ་སོགས་པའི།།
ཁྱིམ་ལ་རྐང་པ་རྣམ་དྲུག་བསྣན་པ་རྣམས། །སླར་ཡང་སྦལ་པ་ལ་སོགས་ཁྱིམ་དྲུག་
ལ། །རྐང་པ་དེ་རྣམས་འབྲིད་པ་ཉིད་ཕྱིར་རོ། ། རིམ་མིན་སྦྱིན་ཞིང་རིམ་པར་དོར་
བ་ནི། །བྱང་དུ་བགྲོད་ཚེ་ཉི་མ་འཕེལ་བ་དང༌། །ལྷོ་རུ་བགྲོད་ཚེ་འགྲིབ་པ་ཉིད་
ཕྱིར་རོ། ། ཡང་ན་དང་པོར་རྐང་པའི་སྣོན་འབྲིད་དང༌། །ཕྱི་ནས་སྡུན་མའི་སྣོན་
འབྲིད་བགྱིས་ཀྱང་རུང་། །ཉི་མའི་ཁྱིམ་འདི་རེས་གཟའ་རྣམས་ཀྱི་ཡང་། །བཞོན་
པ་ཡིན་ཕྱིར་དེར་ཡང་སྣོན་འབྲིད་བྱ། །རྣམ་དག་ཉི་མའི་ལོངས་སྤྱོད་དེ་ཉིད་ནི། །
ཆུ་ཚོད་ལྔ་བཅུ་བཞིར་བཅས་ཟླ་བས་སྤྱོད། །དེ་ཕྱིར་ཉི་མའི་སྐར་མར་ཚེས་སྦྱིན་
ནས། །རོ་ཡིས་ཚེས་བསྒྱུར་དབྱུག་གུར་འབྲིད་པ་གསུངས། །འདི་ཡི་དོན་ཡང་རྣམ་
དག་ཉི་མ་ལ། །མཚོ་མདའ་ཚེས་བསྒྱུར་དབྱུག་གུར་བྱིན་ན་གསལ། །དེ་ལ་ཚེས་
ཀྱི་ལོངས་སྤྱོད་འབྲིད་པ་ནི། །འདས་དང་མ་འདས་རྟོགས་པའི་དོན་ཕྱིར་ལགས།།
ཚེས་གྲངས་རེ་ལ་བྱེད་པ་གཉིས་ཕྱིར་དང་། །དང་པོའི་ཆ་ལ་བྱེད་གཞན་འཇུག་
ཕྱིར་དང་། །དེ་ཡི་འཁོར་ལོ་བདུན་དུ་ངེས་པའི་ཕྱིར། །མིག་བསྒྱུར་གཟུགས་དབྲི་
27 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽
ཐུབ་པས་འགོད་པ་གསུངས། །ཉི་ཟླ་གཉིས་བསྲེས་སྦྱོར་བ་རྟོགས་པར་སླ། །གོ་
བླ་གཞན་ཡང་ཡི་གེར་མ་བཀོད་དོ། །གཟའ་ཚེས་སྐར་མ་སྦྱོར་བ་བྱེད་པ་ཀུན། །
ལྷག་མེད་ཆད་མེད་རིམ་གྱིས་འཕོ་བ་ལགས། །དེ་ལྟར་ན་ཡང་ལེགས་པར་མ་སྦྱངས་
པའི། །རྩིས་པ་ཕལ་ཆེར་གཟའ་ཚེས་ཆད་ལྷག་སྨྲ། །ཟླ་བའི་ཆ་ཤས་འཕེལ་འགྲིབ་
སུམ་ཅུ་དང་། །དྷཱ་བ་ལ་ཡང་ཆད་ལྷག་ཡོད་དམ་ཅི། །གཟའ་ལ་ཚེས་བྱིན་དབྱུག་
གུར་འབྲིད་པ་ན། །ཚེས་གྲངས་ཆད་ཚེ་སྣོན་འབྲིད་མི་བྱེད་པར། །ལྷག་པའི་ཚེ་ན་
ལན་གཉིས་བྱེད་དམ་ཅི། །རིལ་པོར་སྟེར་བ་ན་ཡང་དེ་དང་མཚུངས། །དེ་བཞིན་
གནས་གཉིས་སྟེང་ཆུས་བསྒྱུར་སོགས་དང༌། །ཉི་མ་དག་པའི་སྐར་མ་ཚེས་སྦྱིན་
ཞིང་། །གཞན་དུ་ཚེས་ལ་རོ་ཡིས་བསྒྱུར་བ་དང་། །ཚེས་ལ་མིག་གིས་བསྒྱུར་བའང་
དེ་དང་མཚུངས། །ཉི་ཟླ་འཛིན་པ་བཅོ་ལྔའི་མཐར་གསུངས་པས། །བཅོ་ལྔ་ཆད་ཚེ་
འཛིན་པའི་མཚམས་དེ་མཚར། །ཚེས་ལ་འཁྱུད་པའི་རྐང་པ་ཡོད་བཞིན་དུ། །དེ་
ལ་འཁྱུད་པའི་ཚེས་དེ་མེད་པའང་མཚར། །རེས་གཟའ་ལོངས་སྤྱོད་གནས་སུ་གང་
ཤར་ཀུན། །གང་བྱིན་ཚེས་གྲངས་དེ་ཡི་ལོངས་སྤྱོད་དེ། །དེ་དག་ད་ལྟ་མངོན་སུམ་
ཡོད་བཞིན་དུ། །ཚེས་དེ་མེད་པར་སྨྲ་བ་སྨྱོ་འམ་ཅི། །ཟླ་བའི་ཆ་རེ་ཚེས་གྲངས་རེ་
རེ་ལ། །མིང་རེ་ཡི་གེ་རེ་རེ་ཁམས་རེ་དང་། །བྱེད་པ་གཉིས་རེ་ལ་སོགས་གསུངས་
པས་ན། །ལྷག་པོ་དེ་ཡི་ཁམས་སོགས་མིང་ཡིག་གང་། །གཞན་ཡང་འདི་ལ་རྒྱུད་
འགྲེལ་དཔང་བྱས་ནས། །ཕྱི་ནང་གཞན་གྱི་དོན་ལ་རབ་མཁས་པས། །ལེགས་
པར་བརྟགས་ན་ངན་སྐྱུགས་ཕུང་པོ་ལྟར། །ཉེས་པའི་དྲི་མ་མི་བཟད་མཐའ་ཡས་
སོ། །ཉིན་ཞག་རེས་གཟའ་དབྱུག་གུ་དྲུག་ཅུར་ངེས། །ས་ནི་མ་ངེས་རྐང་པས་
འཕེལ་འགྲིབ་ཕྱིར། །ཉིན་ཞག་ཚེས་གྲངས་ཞག་གི་དལ་མྱུར་ལ། །གཟའ་ཚེས་
- 28 -



རྩིས་ཀྱི་རྒྱུ་མཚན།
ཆད་ལྷག་ལྟ་བུར་བྱིས་པས་མཐོང་། །ཉིན་ཞག་ནམ་ཡང་ཆད་དང་ལྷག་མེད་ཕྱིར།།
དེ་ལ་འཁྱུད་པའི་རེས་གཟའ་ཆད་ལྷག་མེད། །ཚེས་ལ་ཆད་ལྷག་མེད་པར་གྲུབ་པས་
ཀྱང༌། །གཟའ་ལ་ཆད་ལྷག་མེད་པ་གྲུབ་པ་ལགས། །གཟའ་གཅིག་ཚེས་གྲངས་
གསུམ་ལ་འཇུག་པ་དང་། །ཚེས་གཅིག་ལ་ཡང་གཟའ་གསུམ་འཇུག་སོགས་ཀྱི། །
རྒྱུ་མཚན་ཟབ་ཡངས་མཐོང་བས་ལེགས་བརྟགས་ན། །ལྷག་ཆད་སྣང་ཡང་ལྷག་
ཆད་རྡུལ་ཙམ་མེད། །ཉིན་ཞག་ལྟ་བུར་རེས་གཟའི་འཕོ་མཚམས་ཀྱང་། །ནམ་ལངས་
ཉིད་ཡིན་དེ་ཕྱིར་ངེས་པ་སྟེ། །ལོངས་སྤྱོད་གནས་སུ་གང་འཆར་མ་ངེས་པས། །
ཚེས་ལ་འཕོ་མཚམས་ངེས་པ་འགའ་མ་མཆིས། །ལོངས་སྤྱོད་དེ་ཉིད་གང་ཕྱིན་
ཚེས་གྲངས་དེའི། །ལྷག་མ་ཡིན་ ཕྱིར་ དེ་ཟད་ཚེས་དེ་འཕོ། །དེ་ཕྱིར་གཟའ་ཚེས་
འཕོ་ མཚམས་ གཅིག་ པ་ དང་། །ལོངས་ སྤྱོད་ མཚུངས་པར་ སྨྲ་རྣམས་མུན་ སྤྲུལ་
ལགས། །དེ་ལྟར་གང་གིས་ཚེས་ཀྱི་ལོངས་སྤྱོད་དང་། །འཕོ་མཚམས་མ་ནོར་ཚུལ་
བཞིན་རྟོགས་པ་དེས། །བྱེད་པའི་ལོངས་སྤྱོད་དེ་ཡི་འཕོ་མཚམས་དང་། །དེ་བཞིན་
རྐང་པ་འཕོ་བའང་རྟོགས་པ་ལགས། །རེས་ཀྱི་གཟའ་རྣམས་ཉིན་ཞག་རེ་རེ་ལ། །
ལྷག་མེད་ཆག་མེད་རིམ་བཞིན་རེས་འཇུག་ཕྱིར། །མཁའ་རོའི་དབྱུག་གུ་རྫོགས་
ཚེ་ནམ་ལངས་ཤིང་། །རེས་གཟའི་གནས་ སུ་རི་མོ་འཆར་བ་ལགས། །དེ་ནས་
བཟུང་སྟེ་ད་ལྟ་སྤྱོད་བཞིན་པའི། །རེས་ཀྱི་གཟའ་དེ་ད་ལྟ་མི་མངོན་ཡང་། །དེ་ཡི་
ལོངས་སྤྱོད་མཁའ་རོའི་དབྱུག་གུ་ནི། །ནམ་རྫོགས་ཚེ་ན་རེས་གཟའི་རི་མོར་འཕོ།།
དེ་ལྟ་བས་ན་རེས་གཟའི་གནས་སུ་ནི། །གང་ཤར་དེ་ཡིས་སྤྱད་ནས་འདས་པ་ལགས།།
དེ་ཕྱིར་དེ་ཉིད་ད་དུང་གཟའ་ཚེས་ཀྱི། །ཆུ་ཚོད་སོགས་ལ་སྤྱོད་པ་མ་ལགས་སོ། །
ཅི་སྟེ་སྤྱོད་ན་རེས་གཟའ་གཅིག་ཉིད་ནི། །བུ་ག་དྲག་པོའི་དབྱུག་གུར་ཐལ་འགྱུར་
29 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༢༽
ཏེ། །དེ་ཉིད་མཁའ་རོའི་དབྱུག་གུ་ཡིན་ཕྱིར་དང་། །ཆུ་ཚོད་དུ་ཡང་ང་དགུ་སྲིད་
ཕྱིར་རོ། །ཅི་སྟེ་དུས་མཐའ་གཟའ་རྣམས་སྟོང་པ་ལས། །སླར་ཡང་འཇུག་ཚེ་རྐང་
པ་དང་པོ་ཡི། །ཆུ་ཚོད་ལྔ་བསྣན་གཟའ་གཅིག་དབྱུག་གུ་བཞིར། །མཐོང་བས་
རེས་གཟའ་འདས་པ་མིན་སྙམ་ན། །དུས་མཐར་འདོད་པའི་ཚོགས་གནས་དེ་ཡི་
ཕྱིར། །སླར་ཡང་འཇུག་ཚེ་རྐང་པ་ཟིན་མིན་པས། །གཟའ་གཅིག་དབྱུག་གུ་བཞིར་
མཐོང་ལོག་པའི་བློ། །དེ་ཕྱིར་འདིས་ཀྱང་གང་འཆར་མངོན་པ་ལགས། །ཉི་ཟླ་
སྦྱོར་བ་འདས་མོད་ཉི་ཟླ་ཡི། །ཚེས་དེ་ཉིད་ཀྱི་ཆུ་ཚོད་རྒྱ་མཚོ་སོགས། །འདས་དང་
མ་འདས་ཚེས་གྲངས་ རྗེས་སུ་འགྲོ། །དེ་ཕྱིར་ཆ་དེ་སྦྱོར་བ་ལ་ཡང་དཔྱད། །དེ་
ལྟར་དཔལ་ལྡན་ཡན་ལག་རྣམ་ལྔ་ཡི། །རྒྱུ་མཚན་མདོ་ཙམ་ཚུལ་བཞིན་བརྗོད་པ་
ལས། །གང་སྐྲུན་དགེ་བ་དྲི་མ་མེད་པ་དེས། །ནང་གི་ཡན་ལག་རྣམ་ལྔ་དག་གྱུར་
ཅིག །དཔལ་ལྡན་རྩ་བའི་རྒྱུད་ཆེན་ཀུན་གྱི་དོན། །ཕྱི་ནང་གཞན་གྱི་རྒྱ་མཚོར་འཇུག་
པའི་ཐབས། །རྩིས་ཀྱི་གྲུ་འདི་ཀུན་མཁྱེན་རིན་པོ་ཆེའི། །གླིང་དུ་གཤེགས་འདོད་
ཁྱེད་ལ་འབུལ་བ་ལགས། །སྒྲ་གཅན་དུས་མེ་གཟའ་ལྔའི་ལོངས་སྤྱོད་དང་། །ཉི་
ཟླའི་བུ་ལོན་ཚེས་ཀྱི་རྣམ་དབྱེ་དང༌། །གཟའ་བཅུ་སྟོངས་ཚུལ་གྲུབ་མཐའི་རྩིས་ལ་
སོགས། །གཞན་ཡང་བཞེད་ན་སླད་ནས་རིམ་གྱིས་འབུལ། །ཞེས་པ་རྟོན་པ་བཞི་
ལྡན་གྱིས་བྲིས་ནས་ཆེན་པོ་དོན་གཉེར་ཅན་རྣམས་ལ་ཕུལ་བའོ།། །།ཨོཾ་ཨཱཧཱུྃ་
ཧོཧཾ་ཀྵ༔
《མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ལ ༢༠༧ སྤར་མ་ཞིག་དང་འཛམ་པར་ཡིན།)
- 30 -



༄༅། །མཇུག་རིང་གི་རྩིས་བཞུགས།
ཨོཾ་གུ་རུ་བུདྡྷ་བོ་དྷི་སཏྲེ་བྷོ་ན་མོ་ན་མཿ གང་ཞིག་ཀུན་རྫོབ་ཆོས་རྣམས་ཀུན་
གྱིས་སྟོང་པའི་གཞི། །དོན་དམ་ཆོས་ཉིད་རང་བཞིན་འོད་གསལ་བདེ་བ་ཆེ། །ཆ་
མེད་ཀུན་འགྲོ་ཀུན་ལ་ཁྱབ་བདག་དག་པའི་བདག །དང་པོར་སངས་རྒྱས་ཀེ་ཏུའི་
གཟུགས་ལ་ཕྱག་འཚལ་ནས། །འབྲུ་དང་འབྲུ་ཡི་ཤུན་པ་ཇི་བཞིན་གནས་པ་ཡི། །
ཀུན་རྫོབ་ཀེ་ཏུའི་རྩ་བའི་ལོངས་སྤྱོད་གང་ཡིན་དང༌། །རྐང་པའི་དབང་གིས་མྱུར་
དང་འཁྱོག་པོར་རྒྱུ་བ་ལས། །སྲོད་དང་ཐོ་རེངས་མཐོང་ཚུལ་གང་ཡིན་འདིར་བརྗོད་
བྱ། །འདི་ཡི་དཀྱིལ་འཁོར་ཉི་མའི་དཀྱིལ་འཁོར་ཉིད་དང་མཚུངས། །དེ་ཕྱིར་དེ་
གཉིས་རྩ་བའི་ལོངས་སྤྱོད་མཚུངས་པ་ལས། །རྐང་པའི་དབང་གིས་མཇུག་རིང་
མྱུར་དང་འཁྱོག་པོར་རྒྱུ། །རྐང་པ་དེ་ཡང་ལོ་གསུམ་བར་དུ་ཞག་རེ་ལ། །སྲང་གཉིས་
སྲོག་གསུམ་བསྡོམ་ན་ཆུ་ཚོད་བཞི་བཅུ་ལྔ། །ཕྱོགས་གསུམ་བར་དུ་ཞག་རེར་ཆུ་
ཚོད་གཉིས་སྤྱོད་པས། །ཚ་ཟེར་བྱེད་ལས་དབྱུག་གུ་མདའ་ཕྱོགས་འཕགས་ པ་
ནས། །མདའ་ཡོན་ཟླ་བ་འཕགས་ཀྱི་བར་དུ་འགྲོ་བ་དང༌། །སླར་ཡང་མདའ་ཕྱོགས་
ཉིད་ཀྱི་བར་དུ་འོང་བའི་བར། །ཟླ་བ་གཅིག་ཏུ་དུ་བ་མཇུག་རིང་གསལ་བར་
མཐོང་། །དེ་ནས་ཕྱོགས་ཟུང་དུས་ཀྱི་ལོ་ཡིས་ཉི་མར་འཇུག །སླར་ཡང་ལོ་གསུམ་
ཕྱོགས་གཉིས་འདས་ཚེ་དུ་བ་ནི། །འགྲོ་དང་འོང་བའི་ཕྱོགས་ནས་བར་དུ་གསལ་
བར་མཐོང་། །སླར་ཡང་ཕྱོགས་གཉིས་ལོ་གསུམ་གྱིས་ནི་ཉི་མར་འཇུག །དེ་ནས་
ལོ་གསུམ་ཕྱོགས་གཉིས་ཀྱིས་འཆར་དེ་ཡི་ཕྱིར། །སྲོད་ལ་ལན་ཅིག་ནུབ་ཏུ་མཐོང་
- 31-



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
བ་ནུབ་པ་ནས། །ལོ་དྲུག་ཕྱོགས་བཞིས་ཐོ་རེངས་ཤར་དུ་མཐོང་བར་འགྱུར། །ཟླ་
གཅིག་འདས་ནས་སླར་ཡང་ལོ་དྲུག་ཕྱོགས་བཞི་ཡིས། །སྔར་བཞིན་སྲོད་ལ་དུ་བ་
ཟླ་གཅིག་ནུབ་ཏུ་མཐོང་། །སྲོད་ལ་ཤར་ནས་སླར་ཡང་སྲོད་ལ་འཆར་གྱི་བར། །
ཉི་མའི་ལོ་དང་ཉི་མའི་ཕྱོགས་ཡིན་དེ་ལྟ་ནའང་། །དུ་བ་ཤར་ནས་ནུབ་པའི་བར་
ལ་ཟླ་གཅིག་འགྲོ། །དེ་ཕྱིར་དུ་བ་ནུབ་པ་ནས་ནི་འཆར་བའི་བར། །ཉི་མའི་ལོ་
དང་ཕྱོགས་དང་ཕྱོགས་སུ་ངེས་པ་ཡིན། །ཐོ་རེངས་ཤར་ནས་ཐོ་རེངས་འཆར་བའི་
བར་དང་ནི། །ཐོ་རེངས་ནུབ་ནས་ཐོ་རེངས་འཆར་བའང་དེ་བཞིན་ནོ། །དེ་ཕྱིར་
ཚུལ་འདིས་དུ་བ་ལན་ཅིག་མཐོང་བ་ནས། །དུ་བའི་འཆར་ཚུལ་མཐའ་ཡས་དུས་
ཀྱང་ཤེས་པར་འགྱུར། །ཚུལ་འདི་དཔལ་ལྡན་རྒྱུད་འགྲེལ་ཆེ་ན་གསལ་བར་བཞུགས།།
དེ་ལྟ་ན་ཡང་བོད་དུ་སྔོན་ཆད་གསལ་མ་གྱུར། །དེ་ཕྱིར་བདག་གིས་གསལ་བར་
བྱས་ལ་དགེ་བ་ནི། །ཀུན་དའི་མདངས་ལྟར་རབ་ཏུ་དཀར་བ་གང་སྐྱེས་དེས། །
ཀུན་རྫོབ་གློ་བུར་དྲི་མར་གཏོགས་པའི་དུ་བ་རྣམས། །མྱུར་དུ་འགགས་ནས་དོན་
དམ་བདེ་གཤེགས་སྙིང་པོ་ཡི། །དུ་བ་མཇུག་རིང་མཁའ་དབྱིངས་ཁྱབ་པའི་དཔལ་
ཐོབ་ནས། །མཁའ་ཁྱབ་འགྲོ་བ་ཀུན་གྱི་དཔལ་དུ་འཆར་བར་ཤོག །དུ་བ་མཇུག་
རིང་གི་མན་ངག་ཁྱད་པར་དུ་འཕགས་པ། རྟོན་པ་བཞི་ལྡན་གྱིས་སྦྱར་བའོ།། །།
༈ ཡང་ཉེ་བར་བསྡུས་ཏེ་སྨྲས་པ། དུ་བ་ལན་གཅིག་མཐོང་སྟེ་ནུབ་པ་ནས། །
ཟླ་བ་ཆུ་རིའི་རྗེས་སུ་ཟླ་བ་རེ། །དུ་བ་མཇུག་རིང་ཤར་ནུབ་སྤེལ་མར་མཐོང་། །ཚུལ་
འདི་ཁོ་ནས་རྟག་ཏུ་འཁོར་བའི་ཕྱིར། །དུ་བ་ལན་གཅིག་ཤར་བ་ལ་བརྟེན་ནས། །
འཆར་བ་མཐའ་ཡས་དུས་ཀྱང་ཤེས་པར་གསུངས། །དེ་ཕྱིར་འདི་འདྲ་མཁས་པའི་
ཁྱད་ཆོས་ཏེ། །སྣོད་ལྡན་སྐལ་བཟང་བུ་ལ་སྦྱིན་རྒྱུ་ཡིན། །ཞེས་པ་ཉེ་བར་བསྡུས་པའི་
2
-



མཇུག་རིང་གི་རྩིས། །
མན་ངག་གོ །ཨོ་བྷར་བྷུ་བསྭཱཧཱ། ན་མོ་དེ་བ་9 སྭ་སྟི་པྲ་ཛཱ་བྷུ༔ སཱཧཱ་རཱ་ཛཱ་བྷུ སཱ་
དྷ་པི་ཏྲི་ ཨ་ལོ་བླུ་བ་ཏེ་ ཝ་ཥ་ཎ་ཌ་ཨིན་ཏཱ་ཡ།། །།
《མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ལ ༢༠༧ སྤར་མ་ཞིག་ཡིན།)
- 33-



༄༅། །གཟའ་བཅུ་སྟོང་པར་འཇུག་ཚུལ་བཞུགས། །
དུས་བཞི་ཆེན་པོའི་རྩིས།
ན་མཤྲཱི་ཀཱ་ལ་ཙཀྲ་ཡ། རྣམ་པར་མི་རྟོག་ཏིང་འཛིན་རྒྱལ་པོ་ཡིས། །མཉམ་
དང་མི་མཉམ་སྲོག་གི་དཀྱིལ་འཁོར་རྣམས། །གཡོ་བ་མེད་མཛད་དེ་ལ་ཕྱག་འཚལ་
ནས། །དེ་དག་སྟོང་པར་འཇུག་པ་རབ་བཤད་བྱ། །མཁའ་སྟོང་མཁའ་མིག་ཡོན་ཏན་
རྒྱ་མཚོའི་ལོ། །གང་ཡིན་འདི་ནི་རྩོད་ལྡན་དུས་ལ་སྟེ། །འདི་ཉིད་མིག་དང་མེ་དང་
རྒྱ་མཚོ་ཡིས། །བསྒྱུར་བ་གཉིས་ལྡན་གསུམ་ལྡན་རྫོགས་ལྡན་ཡིན། །མཐའ་དག་
གཅིག་ཏུ་བསྡོམས་པའི་ལོ་ཡི་གྲངས། །མཁའ་མཁའ་མཁའ་སྟོང་མིག་མེ་རྒྱ་མཚོ་
སྟེ། །དུས་བཞི་ཆེན་པོའི་ལོར་ནི་རབ་ཏུ་གྲགས། །ཉི་མས་བསྒྱུར་བ་གནས་གཉིས་
འོག་མ་ལ། །སོ་ཡིས་རྙེད་པ་སྟེང་གི་ཕུང་པོར་སྦྱིན། །དེ་ཡིས་འདིར་ནི་ཟླ་བ་དག་
འགྱུར་ཏེ། །དེ་ཡི་གྲངས་ནི་མཁའ་མཁའ་མཁའ་སྟོང་དང་། །རོ་དང་རྒྱ་མཚོ་ཡོན་
ཏན་དབང་པོར་འགྱུར། །རྣམ་དག་ཟླ་བ་ཐུབ་པ་མཆོག་གིས་བསྒྱུར། །མཁའ་རོས་
རྙེད་པ་འཁོར་ལོས་ཕྱེ་བ་ན། །རྣམ་ཤེས་སྒྲ་གཅན་སྟོངས་པའི་ཐིག་ལེ་འཆར། །དེ་
བཞིན་འདུ་བྱེད་སྲོག་དང་ཟླ་བ་ཡང་། །སྟོངས་པར་འདོད་པས་ཟླ་དག་གནས་ལྔར་
གཞག །མིག་དག་ཕྱོགས་དང་ཆུ་གཏེར་དབང་པོ་དང་། །མེ་དང་སྲེག་ཟས་སྟེང་
ནས་རིམ་བཞིན་བསྒྱུར། །དྲག་པོ་དང་ནི་རོ་དང་མཁའ་རོ་དང༌། །མཁའ་རོ་སྐར་
མས་འོག་ནས་རིམ་པ་བཞིན། །དྲིལ་ནས་དོར་བས་ཀུན་ཏུ་ཐིག་ལེ་འཆར། །དེ་
བཞིན་ཚོར་བའི་རླུང་དང་ལག་པ་ཡང་། །སྟོངས་པར་འགྱུར་བའི་ཆོ་ག་འདི་ཉིད་
- 34-



གཟའ་བཅུ་སྟོང་པར་འཇུག་ཚུལ།
དེ། །འདུ་ཤེས་རླུང་དང་དཀར་པོ་སྟོངས་པའང་འདི། །དེ་བཞིན་གཟུགས་དང་འཇུག་
རིང་སྟོངས་པ་ཡང་། །ཚུལ་འདི་ཁོ་ནས་གསལ་བར་སྟོན་པ་སྟེ། །གཡོན་གྱི་དཀྱིལ་
འཁོར་ཕུང་པོ་ལྔ་ཡི་རླུང་། །ལྷག་པའི་ལྷག་བཅས་སྟོངས་པའི་རིམ་པའོ། །གཡས་
ཀྱི་དཀྱིལ་འཁོར་ཁམས་ལྔའི་རླུང་དག་གི །ལྷག་པའི་ལྷ་ཡང་རབ་ཏུ་སྟོངས་པའི་ཚུལ།།
ཤེས་རབ་འདོད་པ་དག་གིས་འདི་ལྟར་དཔྱད། །ཟླ་བ་དག་པ་གནས་གཉིས་དག་
དུ་དགོད། །རྒྱ་མཚོ་དང་ནི་མཁའ་མེས་རིམ་བཞིན་བསྒྱུར། །མཁའ་རོ་དང་ནི་མཁའ་
རོས་དྲིལ་བ་གང་། །འཁོར་ལོས་བགོས་ནས་སྤེན་པ་སྟོངས་པར་འགྱུར། །སླར་
ཡང་གནས་གཉིས་སྟེང་ནས་རིམ་པ་བཞིན། །དྲག་པོ་དང་ནི་ ཕྱོགས་ཀྱིས་རབ་
བསྒྱུར་ཏེ། །མཁའ་རོ་དང་ནི་མཁའ་རོས་དྲིལ་བའི་ནོར། །འཁོར་ལོས་བགོས་པས་
ཕུར་བུ་སྟོངས་པར་འགྱུར། །ཡང་ནི་གནས་གསུམ་སྟེང་ནས་རིམ་པ་བཞིན། །གཟུགས་
དང་ཕྱོགས་དང་བཞི་བཅུས་བསྒྱུར་བ་ལ། །མཁའ་རོ་མཁའ་རོ་སྐར་མས་དྲིལ་བ་
ན། །འདིར་ནི་ས་སྐྱེས་རབ་ཏུ་སྟོངས་པར་འགྱུར། །ཉི་མ་ལ་ནི་དཀར་པོར་ཇི་བཞིན་
ཏེ། །དུས་མེ་ལ་ཡང་སྒྲ་གཅན་ཅི་བཞིན་ནོ། །ས་ཆུ་མེ་རླུང་ནམ་མཁའི་དཀྱིལ་འཁོར་
དང༌། །ལྷན་ཅིག་སྟོངས་པ་གཡས་ཀྱི་ཡན་ལག་གོ །དེ་བཞིན་རས་ཀྱི་གཟའ་དང་
ཚེས་གྲངས་ཀྱང་། །སྟོངས་པར་འདོད་པས་ཟླ་དག་གནས་བཞིར་བཞག །གཅིག་
དང་སོ་གཅིག་ལྔ་བཅུ་རྩ་གཉིས་དང༌། །རྩེ་མོ་ཅན་ གྱིས་ སྟེང་ནས་རིམ་བཞིན་
བསྒྱུར། །དུས་དང་མཁའ་དུས་མཁའ་རོ་ཐུབ་པ་ཡིས། །དྲིལ་ནས་དོར་ཚེ་སྟོངས་པ་
ཨེ་མའོ་མཚར། །ཡང་ན་འདི་དག་ཚེས་གྲངས་སོ་སོ་ལ། །སྟོངས་པར་བྱ་ཕྱིར་རྣམ་
དག་ཟླ་བའི་ཚོགས། །སུམ་ཅུས་བསྒྱུར་བ་ཚེས་ཀྱི་ཕུང་པོ་སྟེ། །ནོར་དང་ཡོན་ཏན་
མཁའ་རོ་ཟླ་བ་རྣམས། །འབུམ་གྱིས་བསྒྱུར་བའི་གྲངས་ཡིན་ཐུན་མོང་ངོ༌། །དེ་ལ་སྒྲ་
-35 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ད༽
གཅན་སྟོངས་ཕྱིར་ཚེས་ཀྱི་ཚོགས། །མ་ནུས་བསྒྱུར་ཏེ་མཁའ་ རོ་མཁའ་རོ་ཡིས།
།དྲིལ་བ་ལ་ནི་སྐར་མས་རྙེད་པ་དོར། །ཟླ་བ་ལ་ནི་ཚེས་ གྲངས་གནས་བཞིར་
བཞག །ཀླུ་དབང་དང་ནི་ཉེར་གཅིག་བཞི་དང་བཅུས། །རིམ་བཞིན་བསྒྱུར་ཏེ་དྲག་
པོ་དུས་ མཁའ་ རོ། །མཁའ་ རོས་དྲིལ་ནས་སྐར་མས་རྙེད་པ་དོར། ། དེ་བཞིན་
གཟའ་ལྷག་ དཀར་ པོ་ མཇུག་རིང་ཡང་། །སྟོངས་ པར་ འདོད་ པས་ ཚེས་ གྲངས་
གནས་བཞིར་བཞག །ཆུ་དང་ཉེར་གཅིག་བཞི་དང་ཕྱོགས་ཀྱིས་བསྒྱུར། ། དྲག་
པོ་དུས་དང་མཁའ་དུས་མཁའ་རོ་ཡིས། །དྲིལ་བ་ལ་ནི་འཁོར་ལོས་རྙེད་པ་དོར། །
གཡོན་གྱི་དཀྱིལ་འཁོར་ཕུང་པོ་ལྔ་ཡི་རླུང་། །ལྷག་པའི་ལྷར་བཅས་རབ་ཏུ་སྟོངས་
པ་ཡིན། །སྤེན་པ་ལ་ནི་ཚེས་གྲངས་བུ་གས་བསྒྱུར། །མཁའ་ རོ་མཁའ་རོ་སྐར་
མས་དྲིལ་ནས་དོར། །ཕུར་བུའི་དོན་དུ་ཚེས་གྲངས་གནས་གཉིས་བཞག །ལག་
མིག་དང་ནི་མིག་གིས་རིམ་བསྒྱུར་ཏེ། །དུས་དག་མཁའ་རོ་མཁའ་རོས་དྲིལ་བ་ལ།།
འཁོར་ལོས་རྙེད་པ་དོར་ཚེ་སྟོངས་པར་འགྱུར། །བཀྲ་ཤིས་དོན་དུ་ཚེས་གྲངས་
གནས་གསུམ་བཞག །མིག་དང་ཟླ་མིག་མིག་གིས་བསྒྱུར་བ་ལ། །དུས་དང་མཁའ་
དུས་མཁའ་རོ་འཁོར་ལོས་དྲིལ། །ཉི་མ་ལ་ནི་ཟླ་སྐྱེས་ཇི་བཞིན་ཏེ། །དུས་མེ་ལ་ཡང་
སྒྲ་གཅན་ཇི་བཞིན་ནོ། །དེ་བཞིན་རེས་གཟའ་སྟོངས་པར་འདོད་ན་ཡང་། །ཚེས་
གྲངས་གནས་བཞི་བུག་མདའ་མེ་དང་མཚོས། །སྟེང་མ་གསུམ་བསྒྱུར་འོག་ནས་
རིམ་པ་ལྟར། །གཉིས་དྲུག་མཁའ་རོ་མཁའ་རོ་ཐུབ་པས་དྲིལ། །སྦྱོར་བ་བྱེད་པ་ཉི་
ཟླ་ཚེས་རྗེས་འགྲོ། །རྐང་པ་གང་ཟིན་དེ་ཡི་སྡུན་མ་ཡི། །ཆ་ལ་འཇུག་ཕྱིས་དུས་ཀྱི་
མཐའ་འདིར་ཡང་། །རིལ་པོ་གཅིག་གསུམ་ངེས་པར་འཆར་བ་ཡིན། །དུས་བཞི་
འདུས་པའི་མཐའ་རུ་སྟོངས་པ་སྟེ། །སོ་སོའི་དུས་ལ་སྟོངས་པར་འདོད་ན་ཡང་། །
- 36 -



གཟའ་བཅུ་སྟོང་པར་འཇུག་ཚུལ། །
རང་རང་ལོ་གྲངས་ཉི་མས་བསྒྱུར་ལ་སོགས། །ཇི་སྐད་བསྟན་པ་མཐའ་དག་རྫོགས་
པར་སྦྱར། །དུས་བཞིའི་མཐར་ནི་གཟའ་རྣམས་སྟོངས་སོ་ཞེས། །བརྗོད་པ་འདི་
ཙམ་རབ་ཏུ་གྲགས་ན་ཡང་། །གང་དུ་ཇི་ལྟར་སྟོངས་པ་ཤེས་མ་གྱུར། །དེ་ཕྱིར་
འདི་ལ་མཁས་རྣམས་དགེས་པར་མཛོད། །ཅི་སྟེ་འདི་ལ་འཁྲུལ་པའི་ཆ་མཆིས་ན།།
བདག་ལྟ་བླུན་པོའི་གནས་ནི་མ་ཡིན་པས། །དམ་པ་རྣམས་ཀྱིས་བཟོད་པར་དགོངས་
ནས་སླད། །མཆོག་གི་ཐུགས་རྗེས་རྗེས་སུ་བཟུང་དུ་གསོལ། །ཇི་ལྟར་རིན་ཆེན་ཕྱག་
དར་ཁྲོད་ནང་གནས། །དེ་ཉིད་མིག་ལྡན་སྐྱེས་བུས་མ་རྙེད་ཀྱང་། །དམུས་ལོང་
དག་གིས་རྙེད་པ་ཇི་ལྟ་བར། །བློ་གྲོས་མིག་ལྡན་མཁས་པ་གཞན་དག་གིས། །
མཐུན་པར་མ་རྙེད་ཤིན་ཏུ་ཟབ་པ་འདི། །བློ་མིག་བྲལ་བའི་བཙུན་པ་དོལ་པོ་པས།།
ཇི་ཞིག་ལྟར་རྙེད་ཨེ་མ་སུ་ཡི་མཐུ། །དེ་ལྟའི་ཆོས་ཚུལ་ངོ་མཚར་ཕུང་པོ་འདིས། །
མཁས་པའི་འདུན་ས་རྣམ་པར་འཛེས་བྱའི་ཕྱིར། །དམ་པའི་སྐྱེ་བོ་དུ་མས་བསྐུལ་
བའི་ངོར། །ཤིང་མོ་གླང་ལ་ཡི་གེར་བཀོད་པ་སྟེ། །སླན་ཆད་རྟོགས་རྣམས་འདི་ཡི་
མཐུར་ཤེས་བྱོས། །གང་དག་ཕྱི་རོལ་པ་ཡི་རྩིས་ལ་ཡང་། །གཟའ་རྣམས་སྟོངས་
ཚུལ་ཤེས་པར་འདོད་པ་ཡི། །སྐྱེ་བོ་དེ་དག་ནམ་མཁའི་མཐའ་ཚོལ་འདྲ། །དེ་ཕྱིར་
འདི་ནི་ནང་གི་རིགས་པའོ། །དེ་ལྟར་སྔོན་མེད་གཟའ་རྣམས་ སྟོངས་པའི་ཚུལ། །
གསལ་བར་བཀོད་ལས་དགེ་བ་གང་བསྐྲུན་པ། །འདི་ཡི་མཐུ་ལས་འགྲོ་བ་ཐམས་
ཅད་ཀྱི། །སྲོག་གི་རླུང་བཅུ་གནས་སུ་དག་གྱུར་ཅིག། །།
<མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ལ ༢༠༧ སྤར་མ་དང་། ཕྱི་ལ ༡༥༤ དབུ་ཅན་བྲིས་མ་ཞིག་ཡིན། )
- 37 -



༄༅། །རྣལ་འབྱོར་པའི་འཆི་ལྟས་བརྟག་པ་
རྩ་འགྲེལ་བཞུགས།
ན་མཤྲཱི་ཀཱ་ལ་ཙཀྲ་ཡ། གང་གིས་འཆི་མེད་རྟག་པའི་བདེ་སྟེར་བ། །སྲོག་
ཆེན་སྐྱེ་བ་མེད་པའི་ཞབས་མཆོད་ནས། །མཉམ་དང་མི་མཉམ་མཚམས་སུ་གང་
སྐྱེས་ནས། །ཉི་ཟླ་མུན་པས་འཆི་བའི་ཆོས་འདིར་བསྡུ། །མདའ་མེ་འཇིག་རྟེན་མདའ་
ཆུ་འཇིག་རྟེན་དང༌། །མཁའ་རི་ཟླ་བ་མིག་སྦྲུལ་རི་བོ་མདའ། །ཀླུ་མིག་སྐར་ཚེས་
ཕྱོགས་མདའ་དུས་མིག་ཟླས། །ཉི་མའི་རྩ་འདབ་ལྟེ་བར་བཅས་འདོར་མོད། །དང་པོ་
དྲུག་ལ་འཆི་ལྟས་ལྔ་ཕྱོགས་ཚེས། །ཉི་ཤུ་དེ་ཉིད་ཉི་ཤུ་དྲུག་རྒྱུ་ཞིང་། །རྒྱུ་བའི་ལྷག་
མར་གང་གྱུར་འཕོ་བ་སྟེ། །རི་ནས་དྲག་པོར་གང་བཤད་ཉི་མ་དང་། །ཉི་མར་གང་
བཤད་ཟླ་བའི་ལམ་ཉིད་དང༌། །ལྟེ་བར་གང་བཤད་མུན་པ་ཉིད་རྒྱུ་བས། །ཕྱི་མ་
རྣམས་ལ་འཕོ་བའི་ཞག་ཡོད་མིན། །བདུན་པར་གང་བཤད་འཆི་ལྟས་ཁོ་ནར་རྒྱུ།།
ལྷག་མ་རྣམས་ལ་རྒྱུ་བའི་ཞག་ཀྱང་མེད། །དང་པོ་དྲུག་གིས་ཡུལ་དང་སྙིང་སྟོབས་
འདོར། །བདུན་པས་དུས་རྫོགས་རྡུལ་ནུབ་ཁུ་བ་ལ། །འཆི་བ་ཞུགས་པས་བརྟན་
པར་ནུས་མ་ཡིན། །འཆི་ལྟས་རྣམ་བདུན་ལྷག་མ་འཚོ་བའི་ལོ། །གསུམ་མིག་གཟུགས་
དང་དེ་བཞིན་ཟླ་བ་ནི། །དྲུག་གསུམ་ཟུང་དང་ཟླ་བར་གང་གསུངས་པ། །རགས་
པ་ཙམ་མོ་ལྷག་མ་མཚུངས་པར་བཤད། །ཟླ་བས་འཆི་བའང་དུས་མེའི་ཟླ་བ་ལས།།
མེ་ཡི་ཟླ་བས་རྩ་རེ་འདོར་མོད་ཀྱི། །འོན་ཀྱང་དང་པོ་ཞག་གསུམ་དམན་པའི་རོས། །
བཅུ་གཉིས་པ་ནི་གཡས་ཀྱི་ཞག་གཉིས་དང་། །དབུ་མའི་ཞག་གིས་ཀུན་གྱི་ལྟེ་བ་
- 38 -



རྣལ་འབྱོར་པའི་འཆི་ལྟས་བརྟག་པ་རྩ་འགྲེལ།
འདོར། །ཟླ་བ་མཐའ་དག་རྒྱུ་བ་ཞག་རེ་དང་། །འཕོ་བ་ཉི་ཤུ་དགུར་མཚུངས་དེ་ལྟ་
ནའང་། །མིག་མཚོ་དྲུག་པར་རྒྱུ་མེད་འོན་ཀྱང་འདི། །མཐའ་ཡི་ཉིན་ཞག་གསུམ་
པོར་རིག་པར་བྱ། །འདིར་ནི་ཉི་མས་ཟླ་བའི་ཡུལ་རྣམས་དང༌། །ཟླ་བ་ཡིས་ཀྱང་
ཉི་མའི་ཡོན་ཏན་བཟུང་། །དེ་ལྟར་འཁྲུགས་པས་དུས་མིན་འཆི་བ་བསྟན། །དང་
པོ་ཕྱེད་བཅས་ཟླ་བས་དམན་པའི་ལོར། །འཆི་བ་མེད་དོ་དེ་སྟེང་འཆི་བ་ལོ། །རོ་
དང་མཁའ་ རོ་མཁའ་མེར་དབུགས་སྲང་དབྱུག །འཕེལ་བ་རྫོགས་ནས་ཞག་ཏུ་
གྲུབ་པས་ན། །ཕྱེད་བཅས་ཟླ་བས་དམན་པའི་རི་བུག་ལོར། །འཆི་བ་རིམ་འཕེལ་
དེ་ནས་འཆི་བའི་ཞག །ལག་མིག་དྲག་པོས་དཀྱིལ་འཁོར་ལ་སོགས་དང་། །ཆུ་མེས་
ཁམས་སོགས་འདོར་རོ་དེ་དག་ཀྱང་། །གཟུགས་ནས་ཉེར་དགུ་མིག་ནས་སུམ་ཅུའི་
བར། །མི་མཉམ་མཉམ་པར་རྒྱུ་དང་འཕོ་བའི་ཞག །མཁའ་མེ་བུ་གས་དཀྱིལ་འཁོར་
རྣམས་འདོར་ཞིང་། །ཟླ་མེ་ལག་མེ་དུས་མེར་རྒྱུ་དང་འཕོ། །མིག་བུག་ཟླ་བས་སྙིང་
སྟོབས་ལ་སོགས་ཀྱང་། །དུས་མེ་གཡས་ཀྱི་ཕུང་པོ་ལྔ་སོགས་དང་། །དབུ་མར་གཅིག་
གིས་དྲུག་པ་ཀུན་འདོར་པས། །དུས་སུ་འཆི་བ་དུས་འདའ་དྲག་པོས་སོ། །ཀྱེ་མ་ད་
ནི་རྡོ་རྗེའི་རྣལ་འབྱོར་གྱིས། །ཉི་ཟླ་རྒྱུ་བ་རབ་བཅོམ་ཉི་ཟླ་གཞན། །རྡོ་རྗེ་ཉི་མ་རྡོ་རྗེ་
ཟླ་བ་ཆེ། །མི་ཕྱེད་རོ་མཉམ་ཨེ་ཝཾ་གནས་ཐོབ་ཤོག །གནད་དང་གནད་ཀྱི་གནས་
ཙམ་འདིར་བསྡུས་ཀྱི། །རྒྱས་པར་རྒྱས་འགྲེལ་ཉིད་ལས་རྟོགས་ཞེས་པ། །ཆོས་འཛིན་
ཆོས་གྲགས་དཔལ་གྱི་གསུང་བྱོན་ནས། །ཤེས་ལྡན་ཤེས་རབ་རྒྱལ་མཚན་གུས་
པས་སྦྱར།། །། །
སེམས་ཅན་ཐམས་ཅད་ལ་ཕན་པའི་གཞིར་གྱུར་ཅིག། །།མངྒ་ལཾ། བྷ་ཝ་ཏུ།
- 39 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
༈ ན་མཤྲཱི་ཀཱ་ལ་ཙཀྲ་ཡ། གང་གིས་འཆི་མེད་རྟག་པའི་བདེ་སྟེར་བ། །སྲོག་
ཆེན་སྐྱེ་བ་མེད་པའི་ཞབས་མཆོད་ནས། །མཉམ་དང་མི་མཉམ་མཚམས་སུ་གང་
སྐྱེས་རྣམས། །ཉི་ཟླ་མུན་པས་འཆི་བའི་ཆོས་འདིར་བསྡུ། །ཅི། དུས་སྦྱོར་འདི་རྣམས་
མའམ་བུ་གང་གི་ཞེ་ན། སློབ་དཔོན་སྔ་མ་དག་ནི་བུའི་ལྟར་ན་ཐམས་ཅད་དུས་སུ་
འཆི་བ་ཁོ་ནར་འགྱུར་དུ་འོང་བས། མའི་དུས་སྦྱོར་ཡིན་ནོ་ཞེས་གསུངས་སོ། །ཡང་
ན། ཡུད་ཙམ་གང་ལས་སྐྱེས་པའི་ཡི་གེ་དེ་ཉིད་མི་དེའི་སྐྱེ་བའི་ཡི་གེར་གསུངས་
པས་ན། དེ་ཡང་མའམ་བུ་གང་གིས་ཞེས་དྲིས་པས་དོན་འདི་གསལ་བར་འགྱུར་
རོ་སྙམ་དུ་བདག་གིས་བསམ་མོ། །གང་ཡིན་ཡང་རུང་གཡས་དང་གཡོན་གྱི་དུས་
སྦྱོར་ལས་སྐྱེས་ན་དུས་མ་ཡིན་པར་འཆི་སྟེ་ཉི་ཟླའི་འཆི་ལྟས་ཀྱིས་སོ། །འཕོ་བའི་
མཚམས་ལས་སྐྱེས་ན་དུས་སུ་འཆི་སྟེ། ལོ་བརྒྱའི་མཚམས་སུའོ། ། །
དེ་ལ་དང་པོ་ནི། མདའ་མེ་འཇིག་རྟེན་མདའ་ཆུ་འཇིག་རྟེན་དང་། །མཁའ་རི་ཟླ་
བ་མིག་སྦྲུལ་རི་བོ་མདའ། །ཀླུ་མིག་སྐར་ཚེས་ཕྱོགས་མདའ་དུས་མིག་ཟླས། །
ཉི་མའི་རྩ་འདབ་ལྟེ་བར་བཅས་འདོར་མོད། །དེ་ལྟར་འཆི་ལྟས་ཀྱི་འཁོར་ལོ་སྟོང་
བརྒྱད་ཅུའི་ཉིན་ཞག་རྣམས་ལས་ཞག་དེ་དང་དེས། ཁྱིམ་དེ་དང་དེ་འདོར་བ་ཙམ་
དུ་མཚུངས་མོད་ཀྱི། རྒྱུ་བ་དང་འཕོ་བ་ཡོད་མེད་ནི་མི་མཚུངས་ཏེ། །
འདི་ལྟར། དང་པོ་དྲུག་ལ་འཆི་ལྟས་ལྔ་ཕྱོགས་ཚེས། །ཉི་ཤུ་དེ་ཉིད་ཉི་ཤུ་དྲུག་རྒྱུ་
ཞིང་། །རྒྱུ་བའི་ལྷག་མར་གང་གྱུར་འཕོ་བ་སྟེ། །རི་ནས་དྲག་པོར་གང་བཤད་ཉི་
མ་དང་། །ཉི་མར་གང་བཤད་ཟླ་བའི་ལམ་ཉིད་དང་། །ལྟེ་བར་གང་བཤད་མུན་
པ་ཉིད་རྒྱུ་བས། །ཕྱི་མ་རྣམས་ལ་འཕོ་བའི་ཞག་ཡོད་མིན། །བདུན་པར་གང་
བཤད་འཆི་ལྟས་ཁོ་ནར་རྒྱུ། །ལྷག་མ་རྣམས་ལ་རྒྱུ་བའི་ཞག་ཀྱང་མེད། །འདིར་
- 40 -



རྣལ་འབྱོར་པའི་འཆི་ལྟས་བརྟག་པ་རྩ་འགྲེལ།
བསྡུས་པའི་དོན་ནི་འདི་ཡིན་ཏེ། དང་པོ་དྲུག་ལ་རྒྱུ་བ་དང་འཕོ་བ་གཉི་ག་ཡོད་ཅིང་།
བདུན་པ་ལ་རྒྱུ་བ་ཁོ་ན་ཡོད་ལ། ཕྱི་མ་རྣམས་ལ་ནི་རྒྱུ་བ་དང་འཕོ་བ་གང་ཡང་
མེད་ཀྱི། འོན་ཀྱང་འཆི་བའི་ཞག་ཙམ་མོ་ཞེས་པ་དགོངས་པས་སོ། །འདིར་རྒྱུ་བ་ཞེས་
པ་ནི། འཆི་ལྟས་ཀྱི་ཞག་གོ །གལ་ཏེ་འདབ་མ་དང་པོ་ལ་རྒྱུ་བ་དང་བཅས་པ་ཞེས་
མ་གསུངས་པས། དེའི་ཉིན་ཞག་རྣམས་འཕོ་བ་ཁོ་ན་མ་ཡིན་ནམ་ཞེ་ན། འདིར་རྒྱུ་
བ་དང་བཅས་པ་ཞེས་པ་འདི་སྡེབ་སྦྱོར་གྱི་ངོར་གཉིས་པའི་སྐབས་ནས་བཟུང་སྟེ་
གསུངས་ཀྱང་། འཆི་ལྟས་ཀྱི་འཁོར་ལོ་ཉིན་ཞག་སྟོང་ཕྲག་བརྒྱད་ཅུར་གསུངས་
པའི་ཕྱིར་དང་། འཆི་ལྟས་དང་པོའི་ཉིན་ཞག་རྣམས་འཆི་ལྟས་ཀྱི་འཁོར་ལོར་མ་
འདུས་ པར་ ཐལ་བའི་ སྐྱོན་ཡོད་ པའི་ ཕྱིར། འདབ་མ་དང་པོར་ཡང་ རྒྱུ་བ་དང་
བཅས་པ་དོན་གྱིས་གསུངས་པར་རིག་པར་བྱའོ། །རྣམ་པ་གཞན་དུ་ན་སྟོང་བརྒྱད་
ཅུ་རྩ་ལྔར་ཐལ་བ་བཟློག་པར་དཀའོ། །གལ་ཏེ་འཆི་ལྟས་དང་པོ་ནི་འཆི་ལྟས་ཀྱི་
འཁོར་ལོར་མི་གཏོགས་སོ། །སྙམ་ན་མ་ཡིན་ཏེ། ཟླ་བ་འཆི་ལྟས་ཀྱི་སྐབས་ནས། དེ་
ལྟར་ན་འཆི་ལྟས་ཀྱི་ཉིན་ཞག་བཅས་པ་འཚོ་བའི་ཟླ་བ་སུམ་ཅུ་རྩ་དྲུག་ལས་ཟླ་བ་
དྲུག་སོང་སྟེ། ཞེས་གསུངས་པའི་ཕྱིར་རོ། །ཅི་སྟེ། གཡས་གཡོན་མི་མཚུངས་སོ་ཞེ་
ན། འདི་ལ་ཡིད་ཆེས་པའི་ལུང་དང་། རིགས་པ་དམ་པ་མཐུན་སྣང་དུ་གྲུབ་ན། དེའི་
ཚེ་དེའི་རྗེས་སུ་འབྲང་བར་བྱའོ། །ཡང་གྲུབ་པའི་སློབ་དཔོན་ནཱ་རོའི་ཞབས་ཀྱིས།
རི་ནས་དྲག་པོའི་བར་ལ་ཡང་འཕོ་བ་ཡོད་པར་གསུངས་པ་མ་ཡིན་ནམ་ཞེ་ན།
བདེན་མོད་ཀྱི་འཕགས་པ་འཇིག་རྟེན་དབང་ཕྱུག་གི་ཞལ་སྔ་ནས་ཀྱང་། དེ་ནས་
བདུན་པ་ལ་རྒྱུ་བའི་ཉིན་ཞག་གི་ཚོགས་ཉི་ཤུ་རྩ་བདུན་འདོར་རོ། །ཞེས་གསུངས་
པའི་ཕྱིར་དང༌། བདུན་པ་ལ་ཉི་ཤུ་རྩ་བདུན་ཉིད་ལས་མེད་པའི་ཕྱིར། དེ་ལས་
- 41 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
འཕོ་བ་མེད་པར་གྲུབ་ལ། ལྷག་མ་རྣམས་ལ་ཡང་འཕོ་བ་མེད་པར་གྲུབ་སྟེ། ཇི་
སྐད་དུ། ཉིན་ཞག་སུམ་ཅུ་རྩ་གསུམ་པོ་འདི་རྣམས་ཀྱིས། རྩ་བརྒྱད་པ་དང་། དགུ་
པ་དང༌། བཅུ་པ་དང༌། ཁྱིམ་གྱི་རྩ་བཅུ་གཅིག་པ་དཀྱིལ་འཁོར་ལྔ་འབབ་པར་
བྱེད་པ་ནི། ཉི་མའི་རབ་ཏུ་རྒྱུ་བས་འདོར་ཏེ། རྩ་གཡས་པ་གཅིག་པུ་ནས་འབབ་
པས་སོ། །ཞེས་པ་དང་། རྫོགས་པའི་དུས་དེ་ནས། ཁུ་བ་ཟད་པའི་དོན་དུ་རྩ་གཡས་
པ་ལ་སྲོག་ཉིན་ཞག་སུམ་ཅུ་རྩ་གསུམ་རྒྱུའོ། །ཞེས་པ་དང་། དེ་ལྟར་ན་ཉིན་ཞག་
སུམ་ཅུ་རྩ་གསུམ་དུ་གཡས་ཀྱི་རྩ་ལ་སྲོག་རྒྱུའོ། །ཞེས་གསུངས་པས་སོ། །དེས་ན་
དེ་དག་གང་ཞིག་དཔང་དུ་བྱ་བ་མཁྱེན་པར་མཛོད་ཅིག །
དང་པོ་དྲུག་གིས་ཡུལ་དང་སྙིང་སྟོབས་འདོར། །བདུན་པས་དུས་རྫོགས་རྡུལ་
ནུབ་ཁུ་བ་ལ། །འཆི་བ་ཞུགས་པས་བརྟན་པར་ནུས་མ་ཡིན། །འདིར་མངལ་བཟུང་
བའི་ཆུ་སྲིན་ནམ། གང་ལས་སྐྱེས་པའི་དུས་སྦྱོར་དེ་དང་པོས་བཟུང་ངོ༌། །དེའི་ཕྱིར་
གང་དག་ལུག་ནས་རྩོམ་པ་དེ་དག་ནི་འཁྲུལ་པ་སྟེ། དེ་ནི་མི་མཉམ་པའི་དུས་སྦྱོར་
ཡིན་པས། ཉི་མའི་འཆི་ལྟས་ཅན་ལ་མི་སྲིད་པའི་ཕྱིར་དང་། ཟླ་བའི་འཆི་ལྟས་ལ་
ཡང་ལུག་ལས་སྐྱེ་བར་ངེས་པ་མེད་པའི་ཕྱིར་རོ། །དེ་བཞིན་དུ། དཔལ་ནཱ་རོ་པའི་
ཞབས་ཀྱིས། ཁྱིམ་རྣམས་གཡས་སྐོར་དུ་གསུངས་པ་དང་། གཞན་དག་གཡོན་སྐོར་
དུ་འདོད་པ་རྣམས་ཀྱང་མ་བརྟགས་པ་ཁོ་ན་སྟེ། གང་ཕྱིར་མཉམ་པའི་ཁྱིམ་དྲུག་
གཡས་སུ་གནས་ཤིང༌། མི་མཉམ་པའི་ཁྱིམ་དྲུག་གཡོན་དུ་གནས་པའི་ཕྱིར་དང་།
དེ་དག་ཀྱང་རེ་རེས་བར་དུ་ཆོད་པར་གསུངས་པའི་ཕྱིར་རོ། །དེའི་ཕྱིར། འདོར་བ་
ཡང་གཡས་དང་གཡོན་ནམ། གཡོན་དང་གཡས་སུ་སྤེལ་ནས་རེ་རེས་བར་དུ་ཆོད་
པའི་ཚུལ་གྱིས་རིགས་པར་བྱའོ། །གཞན་ཡང་། བརྒྱད་པ་མན་ཆད་ལ་བཅོ་ལྔ་རྒྱུས་



རྣལ་འབྱོར་པའི་འཆི་ལྟས་བརྟག་པ་རྩ་འགྲེལ།
ན་བཅོ་ལྔ་ན་འཆི། བཅུ་རྒྱུས་ན་བཅུ་ན་འཆི་ཞེས་པ་ལ་སོགས་པར་འདོད་པ་དང་།
ཡང་ལ་ལ་འཆི་ལྟས་བདུན་པའི་རྗེས་ནས། ཉི་ཤུ་རྩ་བརྒྱད་དང་། རྩ་དགུ་དང་། སུམ་
བཅུ་དང་། སོ་གཅིག་དང་། སོ་གཉིས་དང་། སོ་གསུམ་རྒྱུས་ན། ཞག་བཅོ་ལྔ་དང་།
བཅུ་དང་། ལྔ་དང་། གསུམ་དང་། གཉིས་དང་། གཅིག་ན་འཆི་ཞེས་འདོད་པ་ལ་
སོགས་པ་མུན་པས་སྤྲུལ་པ་དུ་མ་ཞིག་སྣང་བས་དེ་དག་ལ་ཡིད་བརྟན་པར་མི་བྱའོ།།
འཁོར་ལོ་མ་ནོར་བ་ཡང་ཁོ་བོས་བཀོད་པ་ལོགས་ཤིག་ན་ཡོད་པས་དེ་ལས་ཀྱང་
ཞིབ་ཏུ་རྟོགས་པར་གྱུར་ཅིག །
འཆི་ལྟས་རྣམ་བདུན་ལྷག་མ་འཚོ་བའི་ལོ། །གསུམ་མིག་གཟུགས་དང་དེ་
བཞིན་ཟླ་བ་ནི། །དྲུག་གསུམ་ཟུང་དང་ཟླ་བར་གང་གསུངས་པ། །རགས་པ་ཙམ་
མོ་ལྷག་མ་མཚུངས་པར་བཤད། །ཅེས་པ་གོ་བླ་སྟེ། བརྒྱད་པ་མན་ཆད་ནི་སྔར་
བཤད་པ་དང་གཅིག་པ་ཉིད་དོ། །
ད་ནི་གཉིས་པ། ཟླ་བས་འཆི་བའང་དུས་མེའི་ཟླ་བ་ལས། །མེ་ཡི་ཟླ་བས་རྩ་
རེ་འདོར་མོད་ཀྱི། །འོན་ཀྱང་དང་པོ་ཞག་གསུམ་དམན་པའི་རོས། །བཅུ་གཉིས་པ་
ནི་གཡས་ཀྱི་ཞག་གཉིས་དང་། །དབུ་མའི་ཞག་གིས་ཀུན་གྱི་ལྟེ་བ་འདོར། །ཅི།
ཟླ་བ་འདི་རྣམས་རྒྱུ་བའམ་འཕོ་བ་གང་གི་བདག་ཉིད་ཡིན་ཞེ་ན། སྨྲས་པ།
ཟླ་བ་མཐའ་དག་རྒྱུ་བ་ཞག་རེ་དང་། །འཕོ་བ་ཉི་ཤུ་དགུ་མཚུངས་དེ་ལྟ་ནའང་།།
མིག་མཚོ་དྲུག་པར་རྒྱུ་མེད་འོན་ཀྱང་འདི། །མཐའ་ཡི་ཉིན་ཞག་གསུམ་པོར་རིག་
པར་བྱ། །ཞེས་པ་སྟེ། ཟླ་བ་སུམ་ཅུ་རྩ་དྲུག་ལ་འཆི་ལྟས་ཀྱི་ཞག་གསུམ་ཅུ་རྩ་གསུམ་
རྒྱུ་ཞིང་། གསུམ་གསུམ་གྱིས་རྩ་རེ་རེ་འདོར་ལ། ཟླ་བ་གཉིས་པ་དང་། བཞི་པ་དང་།
དྲུག་པ་ལ་གང་རྒྱུ་བ་མེད་པ་དེ་དང་དེ་ནི་མཐར་གཡས་དང་དབུས་སུ་འབབ་པས་
- 43 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩
ཁྱིམ་བཅུ་གཉིས་པ་དང་། ཀུན་གྱི་ལྟེ་བ་འདོར་ཞེས་པའི་དོན་ཏོ། ། །
འདིར་ནི་ཉི་མས་ཟླ་བའི་ཡུལ་རྣམས་དང་། །ཟླ་བ་ཡིས་ཀྱང་ཉི་མའི་ཡོན་
ཏན་བཟུང་། །དེ་ལྟར་འཁྲུགས་པས་དུས་མིན་འཆི་བ་བསྟན། །ཉི་མས་ཟླ་བའི་
ཡོན་ཏན་ལྔ་བཟུང་ནས་འཆི་ལྟས་ཀྱི་ཉིན་ཞག་ངེས་པར་བསྟན་ཏེ། ཁྱིམ་ལྔ་ལ་
ཉིན་ཞག་ལྔ་ནས་ཉི་ཤུ་རྩ་ལྔའི་བར་དུ་ལྔ་ལྔ་འཕེལ་བས་སོ། །དྲུག་པ་དང་བདུན་
པ་ལ་ནི་སྙིང་སྟོབས་དང་། རྡུལ་ཟད་པའི་དོན་དུ་རེ་རེ་ལྷག་པས་སོ། །དེ་བཞིན་དུ།
ཟླ་བ་ཡིས་ཀྱང་ཉི་མའི་ཡོན་ཏན་གསུམ་བཟུང་ནས། རྩ་རེ་རེ་འདོར་བ་ལ་ཞག་གསུམ་
གསུམ་གྱིས་ངེས་པ་བསྟན་ཏོ། །ཞེས་པ་གཉི་གའི་མཇུག་བསྡུས་པའོ། །
ད་ནི་དུས་སུ་འཆི་བ་སྟོན་ཏེ། དང་པོ་ཕྱེད་བཅས་ཟླ་བས་དམན་པའི་ལོར། །
འཆི་བ་མེད་དོ་དེ་སྟེང་འཆི་བ་ལོ། །རོ་དང་མཁའ་རོ་མཁའ་མེར་དབུགས་སྲང་
དབྱུག །འཕེལ་བ་རྫོགས་ནས་ཞག་ཏུ་གྲུབ་པས་ན། །ཕྱེད་བཅས་ཟླ་བས་དམན་
པའི་རི་བུག་ལོར། །འཆི་བ་རིམ་འཕེལ། ཞེས་པ་ནི་དུས་སུ་འཆི་ན་ཕྱེད་བཅས་ཟླ་
བས་དམན་པའི་ལོ་དང་པོ་ལ་འཆི་བ་མི་རྒྱུའོ། །དེ་ནས་གཉིས་པ་ལ་གཡོན་ནས་
ནམ་མཁའ་དཀྱིལ་འཁོར་ལ་འཆི་བའི་དབུགས་གཅིག་དང་། གསུམ་པ་ལ་གཡས་
ནས་སའི་དཀྱིལ་འཁོར་ལ་གཉིས་རྒྱུའོ། །དེ་བཞིན་དུ། བཞི་པ་དང་། ལྔ་པ་ལ་གཡོན་
དང༌། གཡས་ ནས་ གསུམ་ དང་བཞི་རྒྱུ་ཞིང་། དྲུག་ པ་ དང་། བདུན་ པ་ ལ་ ཡང་
གཡོན་དང་གཡས་ནས་ལྔ་དང་དྲུག་རྒྱུ་སྟེ། དེ་ཡང་བགྲོད་པ་སྔ་མ་ལ་རྒྱུ་ཞིང་། ཕྱི་
མ་ལ་མི་རྒྱུ་བའི་ཚུལ་གྱིས་སོ། །དེ་ནས་ལོ་དྲུག་ཅུ་ལོ་སྔ་མ་བཞིན་དུ། ཆུ་སྲང་
གཅིག་ནས་དྲུག་ཅུའི་བར་དུ་འཕེལ་ལོ། །དེ་ནས་ལོ་སུམ་ཅུའི་བགྲོད་པ་དྲུག་ཅུ་
ལ་སྔ་མ་བཞིན་དུ། ཆུ་ཚོད་གཅིག་ནས་དྲུག་ཅུའི་བར་དུ་འཕེལ་ཏེ། དེ་ཡང་བགྲོད་
44 -



རྣལ་འབྱོར་པའི་འཆི་ལྟས་བརྟག་པ་རྩ་འགྲེལ།
པ་རྣམས་ཀྱི་ཕྱེད་སྔ་མ་ལ་རྒྱུ་ཞིང་། ཕྱི་མ་ལ་མི་རྒྱུ་བའི་ཚུལ་གྱིས་སོ། །དེ་ཡང་ཆུ་
ཚོད་བཅུ་གཉིས་ཀྱིས་གཡོན་དང་གཡས་ལ་ནམ་མཁའ་དང་སའི་དཀྱིལ་འཁོར་
རྫོགས་ནས་ཉི་ཤུ་རྩ་བཞི་དང་། སུམ་ཅུ་རྩ་དྲུག་དང་། བཞི་བཅུ་རྩ་བརྒྱད་དང་། དྲུག་
ཅུ་ཐམ་པས་ས་དང་ནམ་མཁའི་མཐར་ཐུག་པ་དཀྱིལ་འཁོར་ཐམས་ཅད་རྫོགས་ཏེ་
ཕྱེད་བཅས་ཟླ་བ་དམན་པའི་ལོ་དགུ་བཅུ་རྩ་བདུན་གྱི་མཚམས་སུའོ། །དེ་ནས་
འཆི་བ་ཞག་གི་རང་བཞིན་དུ་རྒྱུ་སྟེ། ལོ་གསུམ་དང་ཕྱོགས་གསུམ་དང་མངལ་
བཟུང་བའི་ཟླ་བ་དང་མཐའི་ཉིན་ཞག་གི་བར་དུའོ། །
དེ་དང་དེས་ཁམས་ཚོགས་འདོར་བ་ནི། དེ་ནས་འཆི་བའི་ཞག །ལག་མིག་
དྲག་པོས་དཀྱིལ་འཁོར་ལ་སོགས་དང་། །ཆུ་མེས་ཁམས་སོགས་འདོར་རོ་དེ་དག་
ཀྱང་། །གཟུགས་ནས་ཉེར་དགུ་མིག་ནས་སུམ་ཅུའི་བར། །མི་མཉམ་མཉམ་པར་
རྒྱུ་དང་འཕོ་བའི་ཞག །མཁའ་མེ་བུ་གས་དཀྱིལ་འཁོར་རྣམས་འདོར་ཞིང་། །ཟླ་
མེ་ལག་མེ་དུས་མེར་རྒྱུ་དང་འཕོ། །མིག་བུག་ཟླ་བས་སྙིང་སྟོབས་ལ་སོགས་ཀྱང་།།
དུས་མེ་གཡས་ཀྱི་ཕུང་པོ་ལྔ་སོགས་དང་། །དབུ་མར་གཅིག་གིས་དྲུག་པ་ཀུན་
འདོར་བས། །དུས་སུ་འཆི་བ་དུས་མདའ་དྲག་པོས་སོ། །འདིར་མཉམ་པའི་དུས་
སྦྱོར་དུ་འཕོ་བ་ལས་སྐྱེས་ན་གཡས་ནས་ཞག་གཉིས་རྒྱུ་བ་དང་ཞག་གཉིས་འཕོ་
བའོ། །དེ་ནས་གཡོན་ལ་གཅིག་རྒྱུ་བ་དང་གཅིག་འཕོ་བ་སྟེ། དེ་བཞིན་དུ། གཡས་
ནས་བཞི་རྒྱུ་བ་དང་འཕོ་བ་དང་། གཡོན་ནས་གསུམ་རྒྱུ་བ་དང་འཕོ་བ་དང་། སླར་
ཡང་། གཡས་ནས་དྲུག་རྒྱུ་བ་དང་འཕོ་བ་དང་། གཡོན་ནས་ལྔ་རྒྱུ་བ་དང་འཕོ་བ་
རྣམས་ཀྱིས་གཡས་སུ་སའི་དཀྱིལ་འཁོར་དྲུག་དང་། གཡོན་དུ་ནམ་མཁའི་དཀྱིལ་
འཁོར་དྲུག་འདོར་རོ། །དེ་བཞིན་དུ། གཡས་ལ་བཅུ་གཉིས་དང་། བཅོ་བརྒྱད་དང༌།
- 45 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
ཉི་ཤུ་རྩ་བཞི་དང་། སུམ་ཅུའི་མཐར་ཐུག་པ་མཉམ་པའི་རྒྱུ་བ་དང་འཕོ་བ་རྣམས་
ཀྱིས་ཆུ་དང་མེ་དང་རླུང་དང་སྟོང་པའི་དཀྱིལ་འཁོར་འདོར་ཞིང་། གཡོན་ལ་བཅུ་
གཅིག་དང་། བཅུ་བདུན་དང༌། ཉི་ཤུ་རྩ་གསུམ་དང་། ཉི་ཤུ་རྩ་དགུའི་མཐར་ཐུག་
པ་མི་མཉམ་པའི་རྒྱུ་བ་དང་འཕོ་བ་རྣམས་ཀྱིས་རླུང་དང་མེ་དང་ཆུ་དང་སའི་
དཀྱིལ་འཁོར་འདོར་རོ། །དེ་ནས་གཡོན་དུ་སུམ་ཅུ་རྩ་གཅིག་རྒྱུ་བ་དང་འཕོ་བས་
སྙིང་སྟོབས་དང་བད་ཀན་འདོར་ཞིང་། གཡས་ནས་སོ་གཉིས་རྒྱུ་བ་དང་འཕོ་བས་
རྡུལ་དང་འཁྲིས་པ་འདོར་ལ། སླར་ཡང་། གཡོན་ནས་སོ་གསུམ་རྒྱུ་བ་དང་འཕོ་
བས་མུན་པ་དང་རླུང་གི་ཁམས་འདོར་རོ། །ཅི་སྟེ། མི་མཉམ་པའི་དུས་སྦྱོར་དུ་
འཕོ་བ་ལས་སྐྱེས་ན་གཡོན་ནས་བརྩམས་ཏེ་དཀྱིལ་འཁོར་རྣམས་འདོར་ལ། ཡོན་
ཏན་གསུམ་འདོར་བ་ནི་ཐམས་ཅད་གཡོན་ཉིད་ནས་རྩོམ་མོ། །དེ་ལྟར་ལོ་གསུམ་
ཕྱོགས་གསུམ་གྱི་ཉིན་ཞག་ལས་ཉི་ཤུ་རྩ་གཉིས་ལྷག་པའི་བརྒྱ་ཕྲག་བཅུ་གཅིག་
སོང་ནས། ལྷག་མ་ཞག་གསུམ་དང་། །མངལ་བཟུང་བའི་ཟླ་བ་སྟེ། སུམ་ཅུ་གསུམ་
ནི་གཡས་ཉིད་ནས་རྒྱུ་བས་ཕུང་པོ་ལྔ་ལ་སོགས་པ་ལྔ་ཚན་དྲུག་འདོར་རོ། །ལྷག་
མ་རྣམས་ནི་བརྡ་ཕྲད་པར་ཟད་དོ། །ཅི། དཔལ་ནཱ་རོ་པའི་ཞབས་ཀྱིས། མཐའ་ཡི་
ཉིན་ཞག་སུམ་ཅུ་རྩ་གསུམ་པོ་འདི་ཡང་གཡས་དང་གཡོན་དུ་འཕོ་བའི་ཆོས་ཅན་
དུ་གསུངས་པ་མ་ཡིན་ནམ། འདིར་འཕོ་བ་མེད་པར་གཡས་ཉིད་ནས་རྒྱུ་ཞེས་པ་
ཕྱིན་ཅི་ལོག་གོ་ཞེ་ན། བདེན་མོད་ཀྱི། དཔལ་དྲི་མ་མེད་པའི་འོད་ལས། མངལ་
བཟུང་བའི་ཟླ་བའི་ཉིན་ཞག་གི་ཚོགས་ཉིན་ཞག་སུམ་ཅུའི་བདག་ཉིད་དང་། འཕོ་
བ་དག་གི་མཚན་མོ་གསུམ་གྱི་བར་དུ་གཡས་པའི་རྩ་ལ་རྒྱུ་ཞིང་། འཕོ་བ་ཐམས་
ཅད་མེད་པས་ཉིན་ཞག་སུམ་ཅུ་གསུམ་གྱི་བར་དུ་ཕུང་པོ་དང་ཁམས་རྣམས་རྣམ་
- 46 -



རྣལ་འབྱོར་པའི་འཆི་ལྟས་བརྟག་པ་རྩ་འགྲེལ།
པར་ གཅོད་པ་སྟེ། འདིར་གཟུགས་ལ་སོགས་ པའི་ ཕུང་པོ་ལྔ་དང། ཞེས་པ་ལ་
སོགས་པ་གསུངས་པས། གང་ཕྱིན་ཅི་ལོག་ཏུ་འགྱུར་བ་ལེགས་པར་སོམས་ཤིག།
མི་རིགས་པའང་མ་ཡིན་ཏེ། གོང་དུ་གཡོན་ལ་སུམ་ཅུ་རྩ་གསུམ་རྒྱུས་པའི་མཐར།
གཡས་ལ་ཡང་སུམ་ཅུ་རྩ་གསུམ་རྒྱུས་ནས། དབུ་མར་གཅིག་གིས་ཐམས་ཅད་
འདོར་རོ། །ཞེས་པ་ནི་ཆ་སྙོམས་པའི་ཕྱིར་ཤིན་ཏུ་ངོ་མཚར་བ་ཡང་ཡིན་ནོ། །འདི་
གཉིས་ཀྱིས་མཐའ་ཡི་རྒྱུ་བ་ནི་གཡས་པའི་རྩ་ ལའོ། །ཞེས་པ་ཡང་ལེགས་པར་
བཤད་པ་ལྟ་སྙམ་དུ་སེམས་སོ། །
ཀྱེ་མ་དིང་སང་འདི་ན་མཁས་གཞན་ལ། །
རྒྱ་གར་མཁས་པའི་ལུང་རེ་བྱུང་བས་ཆོག །
བདག་ནི་རྒྱལ་དང་དཔལ་ལྡན་ས་བཅུ་པའི། །
གསུང་དང་འགལ་ན་དེ་ལ་ཡིད་མི་རྟོན། །
ཞེས་པ་ནི་བར་སྐབས་ཀྱི་ཚིགས་སུ་བཅད་པའོ། །
ཇི་སྲིད་ཉི་ཟླའི་རྒྱུ་བ་མ་ཉམས་པ་དེ་སྲིད་དུ་སྐྱེ་བ་དང་འཆི་བས་ཡང་དང་ཡང་
དུ་སྡུག་བསྔལ་བས་ན། ཀྱི་ཧུད་ད་ནི་རྡོ་རྗེའི་རྣལ་འབྱོར་གྱིས། །ཉི་ཟླའི་རྒྱུ་བ་རབ་
བཅོམ་ཉི་ཟླ་གཞན། །རྡོ་རྗེ་ཉི་མ་རྡོ་རྗེ་ཟླ་བ་ཆེ། །མི་ཕྱེད་རོ་མཉམ་ཨེ་ཝཾ་གནས་ཐོབ་
ཤོག །གནས་དང་གནད་ཀྱི་གནས་ཙམ་འདིར་བསྡུས་ཀྱི། །རྒྱས་པར་རྒྱས་འགྲེལ་
ཉིད་ལས་རྟོགས་ཞེས་པ། །ཆོས་འཛིན་ཆོས་གྲགས་དཔལ་གྱིས་གསུང་བྱོན་ནས།།
ཤེས་ལྡན་ཤེས་རབ་རྒྱལ་མཚན་གུས་པས་སྦྱར།། །།
སེམས་ཅན་ཐམས་ཅད་ལ་ཕན་ཐོགས་ཆེན་པོ་རྟག་ཏུ་འབྱུང་བར་གྱུར་ཅིག། །།
《མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ལ ༢༠༧ སྤར་མ་དང་། ཕྱི་ལ ༡༥༤ དབུ་ཅན་བྲིས་མ་ཞིག་ཡིན།）
- 47 -



༄༅། །བདེན་པ་གཉིས་ཀྱི་ཚོན་གྱིས་གཏན་ལ་
དབབ་པ་ཞེས་བྱ་བ་བཞུགས་སོ། །
ཨོཾ་ན་མོ་བཛྲ་སཏཱ་ཡཱ། ཚོན་གྱིས་གཏན་ལ་དབབ་པ་ཞེས་བྱ་བ། བདེན་པ་གཉིས་
ཀྱིས་བསྡུས་པའི་དཀྱིལ་འཁོར་ལ་ཕྱག་འཚལ་ལོ། །དོན་དམ་པའི་དཀྱིལ་འཁོར་
ནི་ནམ་མཁའི་ཁམས་ལ་ཐིག་གདབ་པ་དང་བྲལ་ཞིང་། ཚོན་དགྱེ་བ་དང་བྲལ་བ།
ཁ་དོག་དང་ཕྱག་དང་། དབྱིབས་ཀྱི་གཟུགས་ཀྱི་ལྷ་རྣམ་པར་རྟོག་པས་བསྒོམ་པའི་
སེམས་དང་བྲལ་བ། རྣམ་པ་ཐམས་ཅད་པ་ལྟ་བུ་བཤད་དུ་གསོལ། ཞེས་པའོ། །ཞེས་
སོགས་རྒྱས་པརགསུངས་པ་སྟེ། པྲ་ཕབ་པ་དང་མཚུངས་པའོ། །ཀུན་རྫོབ་ཀྱི་དཀྱིལ་
འཁོར་ལ་ཚོན་གྱིས་ཞེས་པ་རྡོ་རྗེ་ཕྲེང་བ་ལ་སོགས་པ་གཞུང་གཞན་དུ་ར་བའི་ས་
ལ་གསུངས་ཀྱང་། དཔལ་ལྡན་དུས་ཀྱི་འཁོར་ལོའི་རྒྱུད་འགྲེལ་ཆེན་པོར་ནི། སྣམ་
བུ་ཐམས་ཅད་ཀྱི་འོག་གཞི་ཕྱོགས་མདོག་གིས་ཐམས་ཅད་དུ་ཁྱབ་པར་གནས་པ་
ལ་ཚོན་གྱིས། ཞེས་གསུངས་སོ། །དེ་ཡང་དབང་ལེའི་ཚིགས་གཅད་བཞི་བཅུ་རྩ་
གསུམ་པར། ཤར་དུ་དཔལ་ལྡན་ནག་པོའི་ས་རུ་འགྱུར་ཞིང་ལྷོ་རུ་ཉི་མ་མཚུངས་
པ་དག་སྟེ་ནུབ་ཏུ་ཡང་། །གསེར་མདོག་བྱང་དུ་གཞན་ཏེ་རི་བོང་འཛིན་པ་ལྟར་
དཀར་རྡོ་རྗེ་ཅན་གྱི་ཞལ་གྱི་དབྱེ་བས་སོ། །ཞེས་པའི་འགྲེལ་པར། ད་ནི་ཤར་དུ་
ཞེས་པ་ལ་སོགས་པས། ཚོན་གྱི་སའི་ཁ་དོག་གསུངས་པ་འདིར་བདག་པོའི་མཚན་
མ་དང་ཞལ་གྱི་དབང་གིས་དཀྱིལ་འཁོར་གྱི་ས་ལ་ཕྱོགས་ཀྱི་ཆར་འགྱུར་ཏེ། ཞལ་
ནག་པོ་ལ་སོགས་པས་སོ། །དེས་ན་ཐུགས་རྣམ་པར་དག་པས། ཤར་དུ་དཔལ་
- 48 -



བདེན་པ་གཉིས་ཀྱི་ཚོན་གྱིས་གཏན་ལ་དབབ་པ།
ལྡན་ནག་པོའི་སར་འགྱུར་རོ། །གསུང་རྣམ་པར་དག་པས་ལྷོ་རུ་ཉི་མ་དང་མཚུངས་
པའོ། །ཡེ་ཤེས་ཀྱི་ཞལ་རྣམ་པར་དག་པས་ནུབ་ཏུ་གསེར་མདོག་སྟེ་སེར་པོའོ། །
སྐུའི་ཞལ་རྣམ་པར་དག་པས་བྱང་དུ་ཡང་གཞན་ཏེ་དཀར་པོའོ། །དེ་ལྟར་རྡོ་རྗེ་ཅན་
གྱི་ཞལ་གྱི་དབྱེ་བས་ཕྱོགས་རྣམས་སུ་རྡུལ་ཚོན་དགྱེ་བར་བྱའོ། །ཞེས་གསུངས་ཏེ།
གང་གི་བར་དུ་ཁྱད་པར་དགྱེ་ཞེ་ན། ཚིགས་བཅད་བརྒྱད་ཅུ་རྩ་གཅིག་པར། ཤར་
དུ་དཔལ་ལྡན་ཐུགས་ཀྱི་རྡོ་རྗེ་དག་ནི་སྤྲིན་ནག་དང་མཚུངས་བྱང་དུ་སྐུ་ཡི་རྡོ་རྗེ་
དང༌། །ལྷོ་རུ་གསུང་གི་རྡོ་རྗེ་ནུབ་ཏུ་ཡང་ནི་རང་རིགས་ཕྱོགས་སུ་གནས་པ་ཡེ་ཤེས་
རྡོ་རྗེ་སྟེ། །དཀར་དང་དམར་དང་སེར་པོ་དག་ནི་རིགས་ཀྱི་དབང་གི་ས་ཡི་ཆ་ལ་
ཁྱབ་པར་བྱེད་པར་འགྱུར། །ཞེས་པའི་འགྲེལ་པར། ད་ནི་དཀྱིལ་འཁོར་གྱིས་རྣམ་
པར་དག་པའི་ས་བོན་རྣམས་གསུངས་ཏེ། འདིར་ཤར་དུ་རླུང་རྣམ་པར་དག་པས་
ཐུགས་རྡོ་རྗེ་ཁ་དོག་ནག་པོ་སའི་ཆ་ལ་ཁྱབ་པར་བྱེད་པའོ། །བྱང་དུ་ཆུ་དག་པས་
སྐུ་རྡོ་རྗེ་དཀར་པོ་དང་། ལྷོར་མེ་དག་པས་གསུང་རྡོ་རྗེ་དམར་པོ་དང་། ནུབ་ཏུ་རང་
གི་རིགས་སའི་ཕྱོགས་སུ་གནས་པ་ཡེ་ཤེས་རྡོ་རྗེ་སྟེ་སེར་པོའོ། །དེ་བཞིན་དུ། སྒྲ་གཅན་
དང༌། ཟླ་བ་དང་། ཉི་མ་དང་། དུས་མེ་དག་པས་ཞལ་བཞིའི་དབྱེ་བས་སའི་ཆའོ། །
ཞེས་གཞི་ཕྱོགས་མདོག་གིས་ཁྱབ་པར་གསུངས་སོ། །
དེ་ལ་ཁ་ཅིག་ན་རེ། ཕྱོགས་མདོག་གིས་ཁྱབ་པ་ནི་རྭ་བའི་ནང་ཚུན་ཆད་ལ་
དགོངས་ཀྱི་དེ་ཕན་ཆད་ལ་ཕྱོགས་མདོག་མེད་དེ། རྡོར་སྙིང་འགྲེལ་པར། ཆར་
དབབ་པའི་སྐབས་སུ་དེ་བཞིན་དུ་ཤར་གྱི་ས་གཞི་ནག་པོའོ། །ལྷོ་དམར་པོའོ། །
ནུབ་སེར་པོ་དང་བྱང་དཀར་པོ་སྟེ་རེ་ཁཱ་ལྔའི་མཐར་ཐུག་པའོ། །ཞེས་གསུངས་པའི་
ཕྱིར། དུས་འཁོར་གྱི་དཀྱིལ་འཁོར་ལ་ཡང་། ཚོན་གྱི་ས་ཕྱོགས་མདོག་ནི་རྭ་བའི་



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༢༽
ནང་མཚམས་ཚུན་ཆད་ཁོ་ནའོ། །ཞེ་ན། ཁྱབ་པ་མེད་དོ། །དེའི་རྒྱུ་མཚན་ཤམ་བྷ་
ལའི་སེམས་འགྲེལ་སྐོར་གསུམ་གྱི་ངེས་དོན་གཅིག་པ་ཡིན་གྱི། དྲང་དོན་ལ་ནི་
རྣམ་པ་མི་འདྲ་བ་མང་དུ་ཡོད་ཅིང་། ཆང་དབབ་པ་ཡང་དྲང་དོན་གྱི་སྐབས་ཡིན་
པའི་ཕྱིར་རོ། །གལ་ཏེ་དུས་འཁོར་གྱི་དཀྱིལ་འཁོར་ལ་སོགས་པ་རྡོར་སྙིང་འགྲེལ་
པ་ཇི་ལྟ་བ་བཞིན་དུ་བྱེད་དགོས་ན། ཧ་ཅང་ཐལ་བ་མང་པོས་སྤྱི་བོར་ཐོག་ལྷུང་བ་
བཞིན་གནོད་པ་ཆེན་པོ་འབབ་སྟེ། དེའི་སྐབས་ན་སྒོ་ལོགས་དང་འཁོར་ཡུག་རྣམས་
མེད་པས་དུས་འཁོར་ལ་ཡང་སྒོ་ལོགས་དང་འཁོར་ཡུག་རྣམས་མེད་པར་བྱེད་དམ་
ཅི། གཞན་རྡོར་སྙིང་འགྲེལ་པར། ཡེ་ཤེས་རྡོ་རྗེའི་ས་བོན་ལ་ཧོཝཡིག་མེད་པར་དེའི་
ཚབ་ཏུ། ཨེ་ཝཾ་གསུངས་པའི་ཕྱིར་དུས་འཁོར་དུ་ཡང་དེ་བཞིན་བྱེད་དམ་ཅི། གཞན་
ཡང་། རྡོར་སྙིང་འགྲེལ་པར། སྐུ་རྡོ་རྗེ་ཕྱག་བཅུ་དྲུག་པ་དང་། གསུང་རྡོ་རྗེ་ཕྱག་
དྲུག་པ་དང་། ཐུགས་རྡོ་ རྗེ་ ཕྱག་བཞི་པ་དང་། ཡེ་ཤེས་རྡོ་ རྗེ་ ཕྱག་གཉིས་པར་
གསུངས་པའི་ཕྱིར། དུས་འཁོར་གྱི་རྡོ་རྗེ་བཞིའང་དེ་ལྟར་བྱེད་དམ་ཅི། བཞུགས་
ཚུལ་དང༌། ཕྱག་མཚན་ལ་སོགས་པ་དང་། སྒོ་སྦྲག་ཡོད་མེད་ལ་སོགས་པ་རྣམ་པ་
མི་འདྲ་བ་གཞན་ཡང་ཤིན་ཏུ་མང་བར་ཡོད་པའི་ཕྱིར་ཧ་ཅང་ཐལ་བ་ཤིན་ཏུ་མང་
པོའི་གནོད་པ་གནམ་ལྕགས་ཀྱི་ཆར་ཆེན་པོ་བཞིན་དུ་འབབ་བོ། །
གཞན་ཡང་། དབང་ལེའི་ཚིགས་བཅད་བཅུ་བདུན་པའི་འགྲེལ་པར། དེ་བཞིན་
དུ། ཐབ་ཁུང་རྣམས་དང་། དཀྱིལ་འཁོར་གྱི་ཕྱི་རོལ་གྱི་ཤར་དང་། ལྷོ་དང་། ནུབ་
དང་། བྱང་གི་ས་ལ་སངས་རྒྱས་ཀྱི་དབྱེ་བའམ། བཅོམ་ལྡན་འདས་ཀྱིས་ཞལ་གྱི་
དབྱེ་བས་རྒྱུད་ལས་གསུངས་པའི་ཆོ་གས་རྡུལ་ཚོན་གདབ་བོ། །རྡུལ་ཚོན་གདབ་
པའི་ངེས་པའོ། །ཞེས་ གསུངས་ པའི་ ཕྱིར། དཀྱིལ་འཁོར་ གྱི་ ཕྱི་རོལ་གྱི་ཕྱོགས་
50 -



བདེན་པ་གཉིས་ཀྱི་ཚོན་གྱིས་གཏན་ལ་དབབ་པ།
བཞིར་ཡང་། སངས་རྒྱས་ཀྱི་དབྱེ་བའམ་གཙོ་བོའི་ཞལ་གྱི་དབྱེ་བས་རྡུལ་ཚོན་གདབ་
པར་གསུངས་པ་འདིས་ཀྱང་། རྭ་བའི་ཕྱི་རོལ་ཏུ་ཡང་རྡུལ་ཚོན་གྱིས་ཕྱོགས་མདོག་
གིས་ཁྱབ་པར་གྲུབ་བོ། །ཐབ་དང་དཀྱིལ་འཁོར་གྱི་ཕྱི་རོལ་ཕྱོགས་མདོག་ཏུ་མཚུངས་
པར་གསུངས་པ་འདིས་གཞི་ཕྱོགས་མདོག་ཚོན་གྱི་ས་རྭ་བའི་ནང་ཁོ་ན་ལ་འདོད་
པ་བསལ་བ་ཡིན་ནོ། །གཞི་ཕྱོགས་མདོག་ཚོན་གྱིས་ས་ཁྱབ་པར་གསུངས་པ་
འདིས་ཀྱང་གཞི་ཕྱོགས་མདོག་རྭ་བའི་ནང་ཁོ་ན་ལ་འདོད་པ་བསལ་བ་ཡིན་ནོ། །
གཞན་ཡང་། བདེ་ཆེན་འཁོར་ལོ་ཕྱོགས་མདོག་ཏུ་མི་འདོད་པར་ཁ་དོག་གཞན་
དང་གཞན་འདོད་པའི་ཅལ་ཅོལ་བ་རྣམས་ལ་ཡང་རྫོགས་ལྡན་གྱི་ལུང་གིས་གནོད་
པ་ཆེན་པོ་འབབ་སྟེ། ཡེ་ཤེས་ལེའུ་ཚིགས་བཅད་བརྒྱ་རེ་དགུ་པར། མཐའ་དག་
རི་ཡི་བདག་པོ་ཤར་ནི་དག་པའི་ཨིནྡྲ་ནཱི་ལ་ལྷོ་ནི་པད་མ་རཱ་ག་སྟེ། །ནུབ་ནི་ཀར་
ཀེ་ཏ་ནི་སེར་པོ་བྱང་ནི་རི་བོང་འཛིན་པ་ལྟར་དཀར་ཟླ་བ་ཆུ་ཤེལ་ལོ། །དབུས་ནི་
ལྗང་གུ་ཞེས་གསུངས་པའི་ཕྱིར། དབུས་ནི་ལྗང་གུ་ནི་གཙོ་བོའི་པད་མ་ལྗང་གུ་
ཡིན་པས་དེའི་འོག་གཞི་སྔོན་པོའོ། །དེ་ཕན་ཆད་སའི་འཁོར་ཡུག་གི་དང་པོ་ལ་
ཐུག་གི་བར་ནི་ཕྱོགས་མདོག་གིས་ཁྱབ་པ་སྟེ་སྔར་དྲངས་པའི་ལུང་། དཀར་དང་
དམར་དང་སེར་པོ་དག་ནི་རིགས་ཀྱི་དབང་གིས་སའི་ཆ་ལ་ཁྱབ་པར་བྱེད་པར་
འགྱུར། ཞེས་པ་དང་། ཐུགས་རྣམ་པར་དག་པས་ཤར་དུ་དཔལ་ལྡན་ནག་པོའི་
སར་འགྱུར་རོ། །ཞེས་སོགས་དང་། ཤར་དུ་རླུང་རྣམ་པར་དག་པས་ཐུགས་རྡོ་རྗེ་
ཁ་དོག་ནག་པོ་སའི་ཆ་ལ་ཁྱབ་པར་བྱེད་པའོ། །ཞེས་དང་། དེ་བཞིན་དུ། བྱང་དུ་
ཆུ་དང་སྐུ་རྡོ་རྗེ་དཀར་པོ། ལྷོར་མེ་དང་གསུང་རྡོ་རྗེ་དམར་པོ། ནུབ་ཏུ་ས་དང་ཡེ་
ཤེས་རྡོ་རྗེ་སེར་པོ་རྣམས་ཀྱང་སྔ་མ་བཞིན་དུ་སའི་ཆ་ལ་ཁྱབ་པར་བྱེད་པར་འགྱུར་
- 51 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
བས་འོག་གཞི་ཚོན་གྱིས་ནི་ཕྱོགས་མདོག་ཡིན་པའི་རྒྱུ་མཚན་འཇིག་རྟེན་གྱི་
ཁམས་ལ་རི་རབ་སྔོན་པོའི་དབུས་སྟོང་པ་དང་། ཤར་རླུང་དང་། ལྷོ་མེ་དང་། བྱང་
ཆུ་དང་། ནུབ་ས་སྟེ་གླིང་བཞི་རྣམས་ཀྱང་དེ་ལྟར་ཁམས་བཞིར་གནས་པ་དང་།
ལུས་ལ་ཡང་། དབུས་སྟོང་པ་དང་། མདུན་རླུང་དང་། གཡས་མེ་དང་། གཡོན་ཆུ་དང་།
རྒྱབ་སར་གནས་པར་གསུངས་པ་ཇི་ལྟ་བ་དེ་བཞིན་དུ་དཀྱིལ་འཁོར་ལ་ཡང་དབུས་
སྟོང་པ་དང་། ཤར་རླུང་དང་། ལྷོ་མེ་དང༌། བྱང་ཆུ་དང་། ནུབ་སར་གནས་པའི་ཁ་དོག་
ཀྱང་དེ་བཞིན་དུ་རིགས་ཏེ། ཇི་ལྟར་ཕྱི་རོལ་དེ་བཞིན་ཡང་། །ཇི་ལྟར་ནང་ལའང་
དེ་བཞིན་གཞན། །ཞེས་གསུངས་པའི་ཕྱིར་རོ། །
དེ་ལྟར་མ་རྟོགས་ཀྱང་རྟོགས་པར་རློམ་པ་རྣམས་ཀྱིས་ཅལ་ཅོལ་གྱིས་སངས་
རྒྱས་ཀྱི་བསྟན་པ་འཁྲུག་པར་མ་བྱེད་ཅིག །འོག་གཞི་ཚོན་གྱི་སའི་ཚད་ནི་སྒོ་ཚད་
བཅུ་དྲུག་སྟེ་ཚངས་ཐིག་དང་མཉམ་པའོ། །དེ་ཉིད་ལ་སྟོང་ཉིད་སྙིང་རྗེའི་དཀྱིལ་
འཁོར་གནས་ཏེ། སྒོ་ཚད་ཕྱི་མ་བརྒྱད་ལ་སྟོང་ཉིད་བཅུ་དྲུག་གི་དཀྱིལ་འཁོར་
དང་། ནང་མ་བརྒྱད་ལ་སྙིང་རྗེ་བཅུ་དྲུག་གི་དཀྱིལ་འཁོར་བཞུགས་པའི་ཕྱིར་རོ།།
སྒོ་ཚད་དང་ཆ་ཆེན་ནི་མི་མཉམ་སྟེ། སྒོ་ཚད་རེ་རེ་ལ་ཆ་ཆེན་གཉིས་གཉིས་ཡོད་
པའི་ཕྱིར་རོ། །དེའི་ཕྱིར་སྒོ་འཁོར་ལོའི་བརྒྱད་ཆར་གསུངས་པ་དང་། རྩ་ཐིག་ལ་
སྒོ་ཚད་བརྒྱད་ལས་མེད་ཀྱང་། ཆ་ཆེན་བཅུ་དྲུག་ཡོད་པ་དང༌། ཀྲ་མ་ཤཱིར་ཥའི་ལོགས་
ཐིག་ལ་སྒོ་ཚད་བཅུ་གཉིས་དང༌། ཟུར་ཐིག་ལ་སྒོ་ཚད་བཅུ་བདུན་ཡོད་པ་རྣམས་
མི་འགལ་ཞིང་མཐུན་པར་གྲུབ་བོ། །དེ་ལྟར་སྟོང་ཉིད་སྙིང་རྗེའི་དཀྱིལ་འཁོར་ཁྲུ་
བརྒྱད་པོ་ལ་ཕྱི་ནང་གི་དག་པ་རིམ་པ་གཉིས་དང༌། དེ་རྫོགས་ནས་འབྱུང་བ་
གཞན་ལྔའམ། མངོན་ཤེས་གཞན་ལྔའི་དཀྱིལ་འཁོར་ཁྲུ་བཞི་པོ་ལ་ ཕྱི་ནང་གི་
O



བདེན་པ་གཉིས་ཀྱི་ཚོན་གྱིས་གཏན་ལ་དབབ་པ།
དག་པ་ཚར་གཅིག་སྟེ། དེ་ལྟར་ཕྱི་ནང་གི་དག་པ་རིམ་གསུམ་ཚང་བ་ལ་ཁྲུ་བཅུ་
གཉིས་སོ། །འོད་ཟེར་ནི་ཐམས་ཅད་ལས་ཐུན་མོང་དུ་འཕྲོ་བའི་ཕྱིར་མ་ལ་ཡའི་
ཚལ་གྱི་དཀྱིལ་འཁོར་གསང་བདག་ཕྱག་ན་རྡོ་རྗེས་བཞེངས་པ་ལ་ཡང་ཁྲུ་བརྒྱ་
ཕྲག་བཅུ་གཉིས་གསུངས་པ་ནི་བྲི་བྱ་འདི་ཉིད་རིགས་བརྒྱས་བསྒྱུར་བའོ། །འདིའི་
ཕྱིར་བྲི་བྱ་འདིའི་འོད་ཟེར་གྱི་མཐར་ཐུག་པ་ལ་ཁྲུ་བཅུ་གསུམ་དང༌། སྒོ་ཚད་ཉེར་
དྲུག་དང་ཆ་ཆེན་ལྔ་བཅུ་རྩ་གཉིས་ནི་ངེས་པའོ། །དེ་བཞིན་དུ། སྟོང་ཉིད་སྙིང་རྗེའི་
དཀྱིལ་འཁོར་ལ་ཁྲུ་བརྒྱད་དང༌། སྒོ་ཚད་བཅུ་དྲུག་དང་། ཆ་ཆེན་སུམ་ཅུ་རྩ་གཉིས་
དང་། འབྱུང་བ་གཞན་ལྔའི་དཀྱིལ་འཁོར་ལ་ཁྲུ་བཞི་དང་སྒོ་ཚད་བརྒྱད་དང་ཆ་
ཆེན་བཅུ་དྲུག་དང་། འོད་ཟེར་གྱི་ཕྲེང་བ་ལ་ཁྲུ་གཅིག་དང༌། སྒོ་ཚད་གཉིས་དང་
ཆ་ཆེན་བཞི་ནི་ངེས་པ་སྟེ། བཅོམ་ལྡན་འདས་ཀྱི་དགོངས་པ་ཡང་དག་པའོ། །ཟུར་
ཐིག་ལ་སྒོ་ཚད་བཅུ་བདུན་ཡོད་ཀྱང་། ཚངས་ཐིག་དང་ཚོན་གྱིས་ཕྱོགས་མདོག་
ལ་སྒོ་ཚད་བཅུ་དྲུག་ལས་མེད་པའི་ཕྱིར་དང་། འཁོར་ཡུག་རྣམས་ཀྱི་དང་པོ་ནི་
ཚངས་ཐིག་དང་ཚོན་གྱིས་ཕྱོགས་མདོག་རྫོགས་མ་ཐག་ཉིད་ནས་བསྐོར་བ་ངེས་
པ་ཅན་ཡིན་པའི་ཕྱིར། ཀྲ་མ་ཤཱིར་ཥ་ལ་སོགས་པའི་ཟུར་གྱིས་བྲི་བྱ་ལ་སའི་འཁོར་
ཡུག་བཅད་པ་ལྟར་སྣང་ཡང་བསྒོམ་བྱ་ལ་ནི་ཆད་པ་མེད་དེ། ཀྲ་མ་ཤཱིར་ཥ་ལ་སོགས་
པ་ནི་བྱ་འདབ་ཀྱི་མཐའ་ལ་གནས་པས་སྟེང་གི་ནམ་མཁའ་མཐོན་པོ་ལ་གནས་
པའི་ཕྱིར་དང་། སའི་འཁོར་ཡུག་ནི་འོག་གི་ས་གཞི་ལ་མཆོད་པའི་ས་གཞི་རྫོགས་
ནས་གནས་པས་དེ་དག་མཐོ་དམན་ཁྱད་པར་ཤིན་ཏུ་ཆེ་བའི་ཕྱིར་རོ། །འདི་དག་
གི་ཁྱད་པར་མ་ཕྱེ་བ་རྣམས་ཀྱིས་འཁོར་ཡུག་རྣམས་ཀྱི་དང་པོ་ཀྲ་མ་ཤཱིར་ཥའི་ཟུར་
བཞི་ལ་རེག་པར་བསྐོར་བ་ལ་ནི་རྫོགས་ལྡན་གྱི་ལུང་གིས་གནོད་ཅིང་ཕྱི་ནང་གི་
53 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
དག་པ་རིམ་གསུམ་ལ་སོགས་པའི་རིགས་པས་ཀྱང་གནོད་དེ། ཇི་སྐད་དུ། འཁོར་
ཡུག་གི་ནི་ནང་དུ་ཡང་གང་སྲིད་དུ་སྒོ་ནི་བཅུ་དྲུག་གོ །ཞེས་གསུངས་པའི་ཕྱིར་
དང་། འཁོར་ཡུག་གི་ནི་ནང་དུ་ཡང་། སྲིད་དུ་སྒོ་ནི་བཅུ་བདུན་ནོ། །ཞེས་མ་གསུངས་
པའི་ཕྱིར་དང༌། གལ་ཏེ་སྒོ་ཚད་བཅུ་བདུན་དུ་འདོད་ན། ལྷག་པོ་སྒོ་ཚད་གཅིག་པོ་
དེ་ཕྱི་ནང་གི་དག་པ་རིམ་གསུམ་ལས་གང་ལ་གཏོགས། སྟོང་ཉིད་སྙིང་རྗེའི་དཀྱིལ་
འཁོར་ལ་གཏོགས་སོ། །ཞེ་ན་མི་རུང་སྟེ། སྟོང་ཉིད་ སྙིང་ རྗེའི་དཀྱིལ་འཁོར་གྱི་
ཚད་ནི། ཆ་ཆེན་སུམ་ཅུ་རྩ་གཉིས་དང་། སྒོ་ཚད་བཅུ་དྲུག་དང་། ཁྲུ་བརྒྱད་དུ་ངེས་
པ་ཡིན་པས་དེ་ལས་ལྷག་པ་དང་ཆད་པ་ནི་མི་རུང་བའི་ཕྱིར་རོ། །གལ་ཏེ་འཁོར་
ཡུག་རྣམས་ལ་གཏོགས་སོ་ཞེ་ན། དེ་ཡང་མི་རུང་སྟེ་དེ་རྣམས་ནི་སྒོ་ཚད་བརྒྱད་
དང་ཁྲུ་བཞིར་ངེས་པ་ཡིན། དེ་ལས་ལྷག་པ་དང་ཆད་པར་མི་རུང་བའི་ཕྱིར་རོ། །
དེས་ན་དག་པ་རིམ་གསུམ་གང་ལ་ཡང་མི་གཏོགས་པའི་བར་སྟོང་ལྷག་པོ་སྒོ་ཚད་
གཅིག་པོ་དེས་གང་དུ་སུ་ལ་ཅི་ཞིག་བྱ། ཤེས་རབ་འཆལ་བའི་རྣམ་འགྱུར་དུ་བས་
སོ། །དེ་བཞིན་དུ། འཁོར་ཡུག་རྣམས་ཀྱི་དང་པོ་རྟ་བབས་ཀྱི་རྩེ་མོ་ལ་རེག་པར་
བསྐོར་བ་རྣམས་ཀྱང་ཤེས་རབ་འཆལ་བའི་རྣམ་འགྱུར་ཏེ། སའི་འཁོར་ཡུག་གི་
དང་པོ་ནི་ཚངས་ཐིག་ཟད་མ་ཐག་ཉིད་ནས་བསྐོར་བ་ངེས་པ་ཅན་ཡིན་པའི་ཕྱིར་
དང༌། ཚངས་ཐིག་གིས་རྟ་བབས་ཀྱི་རྩེ་མོ་སུམ་གཉིས་ཟིན་ཡང་གསུམ་ཆ་མ་ཟིན་
པའི་ཕྱིར་དང༌། རྟ་བབས་ཀྱི་མཐའ་ནས་མཐའ་ལ་སྒོ་ཚད་བཅོ་བརྒྱད་ཡོད་ཀྱང་།
ཚངས་ཐིག་དང་ཚོན་སའི་མཐའ་ནས་མཐར་སྒོ་ཚད་བཅུ་དྲུག་བཅུ་དྲུག་ལས་མེད་
པའི་ཕྱིར་རྟ་བབས་ཀྱི་སུམ་ཆ་ལ་རང་རང་གི་ཚངས་ཐིག་མེད་དོ། །དེ་ནས་རྟ་བབས་
སྒོ་གསུམ་འགྱུར་ཡིན་ཡང་རང་རང་གི་ཚངས་ཐིག་གིས་ཟིན་པའི་སྒོ་ཚད་གཉིས་
- 54-



བདེན་པ་གཉིས་ཀྱི་ཚོན་གྱིས་གཏན་ལ་དབབ་པ།
གཉིས་སུ་བས་སོ། །འདི་དག་གི་ཁྱབ་པར་མ་ཕྱེ་བ་རྣམས་ཀྱི་བུམ་པའི་རྩེ་མོའི་
བར་དུ་རང་རང་གི་ཚངས་ཐིག་གིས་སླེབ་པར་མུན་སྤྲུལ་ཁོ་ན་སྟེ། ཐིག་སྐུད་དཀྱིལ་
འཁོར་ལས་ཉིས་འགྱུར་དུ་གསུངས་པའི་ངེས་པ་དང་བྲལ་བའི་ཕྱིར་དང་། དེ་ཡང་
ཚངས་ཐིག་ཁོ་ན་གདབ་པའི་དོན་དུ་ཐིག་སྐུད་དཀྱིལ་འཁོར་ལས་ཉིས་འགྱུར་དུ་
རིག་པར་གསུངས་སོ། །ཞེས་མཁས་པ་ཆེན་པོ་དག་གི་ལེགས་པར་བཀྲལ་བའི་
ཕྱིར་རོ། །འོ་ན་གསུང་དང༌། ཐུགས་ཀྱི་རྟ་བབས་ལ་བུམ་པའི་རྩེ་མོའི་བར་དུ་རང་
རང་གིས་ཚངས་ཐིག་གིས་སླེབ་འདུག་པ་འདི་དང་འགལ་ལོ་ཞེ་ན། འདི་ནི་ལེགས་
པར་མ་བརྟགས་པའི་ཚིག་སྟེ། གསུང་དང་ཐུགས་ཀྱི་རྟ་བབས་ལ་ཡང་རང་རང་གི་
ཚངས་ཐིག་གིས་ཟིན་པ་ནི་རང་རང་གི་སྒོ་ཚད་གཉིས་གཉིས་ལས་མེད་ཀྱང་དེ་
ཕན་ཆད་ཀྱི་ཚངས་ཐིག་གིས་ཟིན་པ་ལྟར་སྣང་བ་ནི་དཀྱིལ་འཁོར་ནང་མ་ནང་
མའི་ཚངས་ཐིག་རང་རང་གི་སྒོ་ཚད་བཅུ་དྲུག་བཅུ་དྲུག་རྫོགས་ནས་དེའི་སྣ་ལ་ཕྱི་
མ་ཕྱི་མའི་ཚངས་ཐིག་རང་རང་གི་སྒོ་ཚད་བཅུ་དྲུག་བཅུ་དྲུག་ཡོད་པ་དེ་མཐུན་
པས་རྟ་བབས་ཀྱི་རྩེ་མོའི་བར་དུ་རང་རང་གི་ཚངས་ཐིག་ཟིན་སྙམ་དུ་འཁྲུལ་པ་
ཡིན་ནོ། །དོན་ལ་གནས་པ་ནི་འདི་ཡིན་ཏེ། རྟ་བབས་རྣམས་ཀྱི་རིམ་པ་གསུམ་
པའི་མྱོས་བསྲུང་གི་བར་དུ་རང་རང་གི་སྒོ་ཚད་གཉིས་གཉིས་རང་རང་གི་ཚངས་
ཐིག་དང་བྲལ་བ་སྟེ། རྟ་བབས་སྒོ་ལས་གསུམ་འགྱུར་དུ་གསུངས་ཀྱང་རང་རང་
གི་ཚངས་ཐིག་གིས་ཟིན་པ་ནི་རང་རང་གི་སྒོ་ལས་ཉིས་འགྱུར་དུ་ངེས་པའོ། །དེས་
ན་གང་དག་རྟ་བབས་ཀྱི་རྩེ་མོ་ནས་སའི་འཁོར་ཡུག་ལ་སོགས་པ་བསྐོར་བར་
འདོད་པ་རྣམས་ལ་ཡང་ཤེས་བྱེད་རྣམ་དག་མེད་ཅིང་གནོད་བྱེད་ཆེན་པོ་ནི་ཤིན་ཏུ་
མང་བར་སྣང་སྟེ། ཇི་སྐད་དུ། འཁོར་ཡུག་གི་ནི་ནང་དུ་ཡང་། སྲིད་དུ་སྒོ་ནི་བཅུ་
- 55 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
དྲུག་གོ །ཞེས་གསུངས་ཀྱི། སྲིད་དུ་སྒོ་ནི་བཅོ་བརྒྱད་དོ། །ཞེས་མ་གསུངས་པའི་
ཕྱིར་དང་། ཚོན་གྱིས་དང་ཚངས་ཐིག་ཀྱང་རྫོགས། འཁོར་ཡུག་རྣམས་ལ་ཡང་མ་
སླེབ་པའི་བར་ས་སྟོང་སྒོ་ཚད་གཅིག་པོ་དེ་དག་པ་རིམ་གསུམ་གང་ལ་གཏོགས་
ཞེས་སྔར་བཞིན་དུ་རྣམ་པར་དཔྱད་ན་རྣམ་པར་ཉམས་པར་འགྱུར་རོ། །མིག་མང་
རྒྱུ་དང་མ་འབྲེལ་ན། །རྡེའུ་མང་ཡང་ཤི་རོ་ཡིན། །ལུང་རིགས་རྒྱ་དང་མ་འབྲེལ་ན།།
རང་བཟོ་མང་ཡང་ཤི་རོ་ཡིན། །རྣམ་དག་རྒྱ་དང་མ་འབྲེལ་ན། །རང་བཟོ་མང་ཡང་
ཤི་རོ་ཡིན། །རྣམ་དག་རྒྱ་དང་མ་འབྲེལ་ན། །གཟུ་ལུམ་མང་ཡང་ཤི་རོ་ཡིན། །ཞེས་
པ་ནི་དོན་ལ་གནས་པའི་ཚིགས་སུ་བཅད་པ་ཕྱེད་དང་གཉིས་སོ། །དེ་བཞིན་དུ།
པད་མ་བུམ་སོགས་མཆོད་པའི་རྫས་རྣམས་ཕྱོགས་མདོག་ཏུ་འདོད་པ་རྣམས་ལ་
ཡང་། རྫོགས་ལྡན་གྱི་ལུང་གིས་གནོད་དེ། ཇི་སྐད་དུ། ཀྲ་མ་ཤིར་ཥ་དང་སའི་འཁོར་
ཡུག་གི་བར་དུ་མཆོད་པའི་རྫས་རྣམས་ཇི་ལྟར་མཛེས་པར་བྱའོ། །ཞེས་གསུངས་
པ་འདིས་ཁ་དོག་ངེས་པ་ཅན་བཀག་པའི་ཕྱིར་དང་། ཕྱོགས་མདོག་གི་ངེས་པ་ནི་
ཇི་ལྟར་མཛེས་པར་བྱའོ། །ངེས་མེད་དུ་གསུངས་པ་འདིས་བཀག་པའི་ཕྱིར་རོ། །
གཞན་ཡང་མཆོད་པའི་ས་གཞི་ཕྱོགས་མདོག་ཡིན་ནམ་མིན། ཞེས་དྲིས་པའི་ལན་
དུ། མཆོད་རྫས་རྣམས་ཕྱོགས་མདོག་ཡིན། ཞེས་པ་ནི། ལྔ་གང་ཞེ་ན། བཅུ་འདི་ལྟ་
སྟེ། ཞེས་པ་ལྟར་མ་འབྲེལ་བའི་ལན་ཡིན་ནོ། །དེས་ན་མཆོད་རྫས་རྣམས་ཕྱོགས་
མདོག་ཏུ་བྱས་པས་དེ་རྣམས་ཀྱི་འོག་གཞི་ཕྱོགས་མདོག་ཏུ་གྲུབ་བམ་ཅི། མཐའ་
མཆོད་པའི་གྲུབ་མཐའ་འཇོག་པའི་རིངས་རིངས་པས་ད་དུང་ལུང་རིགས་རྣམ་
དག་ལ་སྦྱངས་ན་ཤིན་ཏུ་ལེགས་སོ། །
དབང་ལེའི་ཚིགས་བཅད་ཞེ་བདུན་པའི་འགྲེལ་པར། དེ་བཞིན་གཤེགས་
- 56 -



བདེན་པ་གཉིས་ཀྱི་ཚོན་གྱིས་གཏན་ལ་དབབ་པ།
པའི་ཁ་དོག་གི་དབྱེ་བས་ཐམས་ཅད་དུ་རྡུལ་ཚོན་གྱི་སའོ། །ཞེས་པ་འདི་དང་། སྔར་
དྲངས་པའི་ཆ་ལ་ཁྱབ་པར་བྱེད་པར་འགྱུར་ཞེས་སོགས་ལུང་རྣམ་དག་གསལ་པོ་
དེ་རྣམས་ཀྱིས་ལྷ་སྣམ་དང་། རྭ་བ་དང༌། སྟེགས་བུ་དང༌། རིན་ཆེན་སྣམ་བུ་དང༌།
དོ་ཤལ་དང༌། དོ་ཤལ་ཕྱེད་པ་དང་། བ་ཀུ་ལི་དང་། ཀྲ་མ་ཤིར་ཥ་དང་། རྟ་བབས་
ཀྱི་སྣམ་བུ་རྣམས་དང་། འཁོར་ཡུག་རྣམས་དང་། འོད་ཟེར་གྱི་ཕྲེང་བ་རྣམས་སྟོན་
པ་མ་ཡིན་ཞིང་། དུར་ཁྲོད་ཀྱི་འཁོར་ལོ་རྣམས་དང༌། སྐུ་གསུང་ཐུགས་ཀྱི་ལྷའི་
པད་མ་རྣམས་ཀྱི་ཁ་དོག་ཀྱང་བསྟན་པ་མ་ཡིན་གྱི། འོག་གཞི་ཚོན་གྱི་སའི་ཁ་དོག་
འབའ་ཞིག་དང་། ཆོས་ཀྱི་འཁོར་ལོ་བུམ་པ་ཆེ། །རྔ་བོ་ཆེ་དང་བྱང་ཆུབ་ཤིང་། །དེ་
བཞིན་ཡིད་བཞིན་ནོར་བུ་སོགས། །ཞེས་པ་དང་། ཕྱག་མཚན་རྣམས་ཀྱི་ཁ་དོག་
བསྟན་པ་ཡིན་ནོ། །བདེ་ཆེན་འཁོར་ལོའི་ཀ་བ་བཅུ་དྲུག་ནག་པོར་གསུངས་ཤིང་།
རྡོ་རྗེ་ཕྲེང་བ་ལ་ཕྱི་མ་ལྗང་ཁུ་ལ་སོགས་པ་གཙོ་བོའི་པད་མའི་ཁ་དོག་གི་རྗེས་སུ་
འབྲང་བར་གསུངས་པས། ནང་མའི་ཁ་དོག་ཀྱང་དོན་གྱི་བསྟན་པ་ཡིན་ཏེ། སྔོ་
ལྗང་དང་། སེར་ནག་དང་། དཀར་དམར་ཐབས་ཤེས་ཡིན་པས། གང་རུང་ཅིག་དངོས་
སུ་བསྟན་ན། གཅིག་ཤུགས་ལ་བསྟན་པའི་ ཕྱིར་རོ། །ཇི་ལྟར་འཁོར་ལོ་སྡོམ་པ་
ཆེན་པོར་ལྟེ་བའང་མུ་ཁྱུད་དང༌། རྩིབས་རྣམས་ཐབས་ཤེས་སུ་གནས་པ་དང་།
རྩིབས་རྣམས་དང་རྩིབས་མཆན་རྣམས་ཐབས་ཤེས་སུ་གནས་པ་ལ་སོགས་པ་རྒྱ་
ཆེར་གསུངས་པ་བཞིན་ནོ། །གཞན་ཡང་། ཐུགས་ཀྱི་རྭ་བ་གསུམ་གྱི་རིམ་པ་དགེ་
བའི་ལས་ལ་ཡང་སྡུད་རིམ་དུ་འདོད་པ་རྣམས་ནི། རྗེ་བཙུན་དང་འགལ་ཚབ་ཅན་
དུ་འགྱུར་སྣང་སྟེ། རྗེ་བཙུན་གྱི་ཞལ་སྔ་ནས་ནི། དག་པའི་ལས་ལ་ནང་ནས་བརྩམས་
ཏེ། སྤྲོ་བའི་རིམ་པ་དང༌། མི་དགེ་བའི་ལས་ལ་བསྡུ་བའི་རིམ་པར་གསུངས་པའི་
- 57 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
ཕྱིར་རོ། །སྐུ་དང་གསུང་ལ་སྤྲོ་བའི་རིམ་པར་བྱས་ནས་ཐུགས་ལ་སྡུད་པའི་རིམ་
པར་བྱེད་པ་རྣམས་ཀྱང་། བབ་ཅོལ་ཏེ། དེ་ལྟར་འཁྲུག་ན་དགེ་བ་དང་མི་དགེ་བའི་
ལས་གང་ཡང་མི་འགྲུབ་པའི་ཕྱིར་ཏེ། སྤྲོ་བའི་རིམ་པར་བྱས་པས། མི་དགེ་བའི་
ལས་འགྲུབ་པ་བཀག་ཅིང་། སྡུད་པའི་རིམ་པར་བྱས་པས་དགེ་བའི་ལས་འགྲུབ་
པ་བཀག་པའི་ཕྱིར་རོ། །འདིར་ཐུགས་གསུང་སྐུ་ཞེས་པ་སྤྲོ་བའི་རིམ་པ་དང༌། སྐུ་
གསུང་ཐུགས་ཞེས་པ་བསྡུ་བའི་རིམ་པ་ཡིན་ཡང་། མི་མཁས་མཁས་རློམ་རྣམས་
ཀྱིས། དེ་ལས་བཟློག་པ་ནི་ཕྱིན་ཅི་ལོག་ཆེན་པོ་ཡིན་ཏེ། རྩ་བའི་རྒྱུད་ཀྱི་དབང་
མདོར་བསྟན་པ་ལས། ལྟེ་གསང་ནོར་བུའི་ཆུ་སྐྱེས་ལ། །ལུས་ངག་སེམས་ནི་འབབ་
པ་དག །འབྱུང་བ་དང་ནི་འཇུག་པ་ནི། །སྡུད་དང་སྐྱེད་པའི་རང་བཞིན་ཅན། །ཞེས་
དང༌། ནོར་བུ་ཐུགས་དང་གསང་བར་གསུང་། །ལྟེ་བར་སྐུ་སྟེ་བདེ་ཆེན་ཕྱིར། །ཞེས་
དང༌། ནང་ལེའི་ཚིགས་བཅད་བརྒྱ་དང་བདུན་པའི་འགྲེལ་པར་ཡང་། འདིར་སེམས་
ཅན་རྣམས་ཀྱི་ལུས་ལ་སྲོག་དང་ཐུར་སེལ་སྡུད་པའི་རིམ་པས་འབྱུང་བར་འགྱུར་
ཞིང་། བསྐྱེད་པའི་རིམ་པས་རབ་ཏུ་འཇུག་པ་ཇི་ལྟ་བ་དེ་བཞིན་དུ། ཞེས་རྩ་རྒྱུད་
དྲངས་ནས་སྟེང་འོག་གི་རླུང་ཕྱིར་འགྲོ་བ་གང་ཡིན་པ་ཐམས་ཅད་སྡུད་རིམ་དང་།།
ནང་དུ་འཇུག་པ་གང་ཡིན་པ་ཐམས་ཅད་བསྐྱེད་རིམ་ཡིན་པར་གསུངས་པའི་ཕྱིར།
ཐུགས་གསུང་སྐུ་ཞེས་པ་བསྐྱེད་རིམ་དང་། སྐུ་གསུང་ཐུགས་ཞེས་པ་སྡུད་རིམ་དུ་
ཐག་ཆོད་པས། སྤྱིར་མཁས་པ་གསང་སྔགས་པ་དང༌། ཁྱད་པར་དུས་འཁོར་བར་
ཁས་འཆེ་བ་རྣམས་ཀྱི་སྐབས་དེ་དག་ཡང་དང་ཡང་དུ་གཟིགས་པར་ཞུ་ཞིང་། གཏན་
ལ་ཕེབ་བོ་གཟིགས་པར་ཞུ། གལ་ཏེ་དཀར་པོ་དང་དམར་པོ་དང་ནག་པོའི་རྭ་བ་
གསུམ་ཞེས་གསུངས་པས་དེ་ནང་ལས་བརྩམས་པ་ལས་འོས་མེད་པའི་ཕྱིར་རྭ་བ་
58 -



བདེན་པ་གཉིས་ཀྱི་ཚོན་གྱིས་གཏན་ལ་དབབ་པ།
ནང་ན་དཀར་པོ་དང་། ཕྱི་མ་ནག་པོར་གྲུབ་བོ་ཞེ་ན། དེ་ཙམ་གྱིས་དེར་འགྱུར་ན།
དེ་ལྟ་ན་ནི། འོ་ན་ཡེ་ཤེས་ལེའུ་ཚིགས་བཅད་གཉིས་པར། རྭ་བ་ལྔའི་རེ་ཁྭ་ས་དང་
ཆུ་དང་བསྲེག་ཟ་རླུང་དང་ནམ་མཁའ་ལས་སྐྱེས་རྣམས་ཀྱིས་སོ། །ཞེས་གསུངས་
པ་འདི་ཡང་ནང་ནས་བརྩམས་པ་ཡིན་ནམ་ཅི། དེ་བཞིན་དུ། དབང་ལེའུ་ཚིགས་
བཅད་དོན་གཉིས་པའི་བགྲེལ་པར། ཐབ་ཀྱི་ཕྱི་རོལ་ཏུ་ཁྲུ་གཉིས་དོར་ནས། ཕྱི་
རོལ་ཏུ་དཀར་པོ་དང༌། དམར་པོ་དང་། ནག་པོའི་རྡུལ་ཚོན་གྱིས་རྭ་བ་གསུམ་བྱ།
ཞེས་པ་འདི་ཡང་ནང་ནས་བརྩམས་པ་ཡིན་ནམ་ཅི། དེ་ཡིན་ན་ཡང་དགེ་བའི་
ལས་དྲུག་ལ་ཡང་། སྡུད་རིམ་དུ་བྱེད་པར་ཧ་ཅང་ཐལ་བས་གནོད་དེ། མགོ་བོར་
ཐོག་ལྷུང་བ་བཞིན་ནོ། །
གཞན་ཡང་མཆོད་པའི་ས་གཞི་སེར་འབྱམ་དང༌། ནག་འབྱམ་དང་། སྔོ་ལྗང་
ལ་སོགས་པ་ཁ་དོག་ཕྱོགས་གཅིག་པར་འདོད་པ་རྣམས་ལ་ཡང་ཤེས་བྱེད་རྣམ་
དག་ནི་འགའ་ཙམ་ཡང་མེད་ཅིང་གནོད་བྱེད་ཆེན་པོ་ནི་ཤིན་ཏུ་མང་བར་འདུག་གོ།
གལ་ཏེ་དབང་ལེའུ་ཚིགས་བཅད་ལྔ་བཅུ་པའི་འགྲེལ་པར། སྐུའི་དཀྱིལ་འཁོར་གྱི་
མཐར་སའི་དཀྱིལ་འཁོར་གྱི་གཞི་ལ་པད་མ་བུམ་སོགས་མཛེས་པ་བྱའོ། །ཞེས་པ་
ནི་ངེས་པའོ། །ཞེས་གསུངས་པ་འདིས་མཆོད་པའི་ས་གཞི་སའི་འཁོར་ཡུག་ཡིན་
པས། སེར་འབྱམ་དུ་གྲུབ་བོ་ཞེ་ན། དེ་ལྟ་ན་ནི་འོ་ན་འདི་གོང་གི་ཚིགས་བཅད་ཞེ་
དགུ་པའི་འགྲེལ་པར། སའི་འཁོར་ཡུག་དང་ཀྲ་མ་ཤཱིར་ཥ་དག་གི་བར་དུ་མཆོད་པའི་
རྫས་རྣམས་ཇི་ལྟར་མཛེས་པར་བྱའོ། །ཞེས་གསུངས་པ་འདི་དང་མི་འགལ་ལམ།
བཅོམ་ལྡན་འདས་ཡང་ནང་འགལ་གསུངས་པ་པོ་ཡིན་ནམ་ཅི། གལ་ཏེ་ཅི་ཡིན་
ན་དེའི་ལུང་ཡིད་ཆེས་པའི་དཔང་པོར། རུང་ངམ་ཅི། རུང་ན་ནང་འགལ་སྨྲ་བ་པོ་
59-



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
གཞན་གྱིས་ཚིག་ཀྱང་ཡིད་ཆེས་པའི་དཔང་པོར་རུང་ངམ་ཅི། གལ་ཏེ་ཡིད་ཆེས་
པའི་ལུང་མི་སྲིད་དོ་ཞེ་ན། གསུང་རབ་རྣམས་སུ་གཞལ་བྱ་གནས་གསུམ་འཇལ་
བའི་ཚད་མ་གསུམ་གསུངས་པ་དེ་རྣམས་གང་ལགས། མངོན་སུམ་ཚད་མ་དང༌།
རྗེས་དཔག་ཚད་མའོ་ཞེ་ན། དེ་དག་གིས་མངོན་གྱུར་དང་། ལྐོག་གྱུར་རྟོགས་མོད།
ཤིན་ཏུ་ལྐོག་གྱུར་ནི་མི་རྟོགས་པས། དེ་འཇལ་བའི་ཚད་མ་གང་ཡིན། གནས་གསུམ་
པར་ནི་འཕོ་བ་ན། བསྟན་ཆོས་ལེན་པའི་རིགས་ལྡན་ཡིན་ཞེ་ན། བསྟན་བཅོས་
སམ་ལུང་དེ་ལ་ནང་འགལ་ལ་སོགས་པའི་སྐྱོན་མེད་པ་ཅིག་དགོས་སམ། སྐྱོན་
ཡོད་ཀྱང་རུང་ཞེས་བློ་རྣམ་དག་གིས་བརྟག་དཔྱད་ཞིབ་ཏུ་མཛོད་ལ་བསྟན་པ་
འཁྲུག་པར་མ་བྱེད་ཅིག །དཀྲུག་ཏུ་འཕངས་པ་ཡིན་ནོ། །རྣམ་དག་རིགས་པའི་སྒྲོན་
མེ་དང་བྲལ་བས། །ལུང་དོན་དངོས་པོ་སྣ་ཚོགས་ཚོལ་བ་ལ། །འོལ་ཚོད་ཙམ་གྱིས་
ལག་ནོམ་བྱེད་པ་རྣམས། །ལོང་བའི་རྣམ་ཐར་སྐྱོང་བ་མ་ལགས་སམ། ། །
གཞན་ཡང་། མཆོད་པའི་ས་གཞི་སེར་འབྱམ་དང་། ནག་འབྱམ་དུ་བྱེད་པའི་
ཤེས་བྱེད་རྣམ་དག་གང་ཡིན། གལ་ཏེ་དེ་དག་གི་དཔངས་ཚད་ནས་རེ་རེར་བཤད་
པའི་ཕྱིར་རོ་ཞེ་ན། དེ་དཔངས་ཚད་ཀྱིས་ངེས་པ་སྟོན་པའི་སྐབས་ཡིན་ནམ། ཁ་
དོག་ གི་ངེས་ པ་ སྟོན་ པའི་ སྐབས་ཡིན་ནམ། རྒྱུའི་ངེས་ པ་ སྟོན་ པའི་ སྐབས་ལ་
སོགས་པ་སྐབས་མང་པོ་ཡོད་པ་ལས་དེ་གང་གི་སྐབས་ཡིན་མིན་ལེགས་པར་ཞིབ་
ཏུ་དགོངས་པར་ཞུ། ཇི་ལྟར་དགེ་བའི་བཤེས་གཉེན་དག་ལ་ཡང་། ཆོས་འཆད་
པའི་སྐབས་དང་། ནང་དུ་ཡང་དག་འཇོག་གི་སྐབས་དང་། ཞལ་ཟས་གསོལ་བའི་
སྐབས་དང༌། ཕྱག་མཆོད་བསྐོར་བ་ལ་སོགས་པའི་སྐབས་དང་། །རྩ་ཆུ་འདོར་བ་
ལ་སོགས་པའི་སྐབས་མང་པོ་ཡོད་པ་བཞིན་ནོ། །
- 60 -



བདེན་པ་གཉིས་ཀྱི་ཚོན་གྱིས་གཏན་ལ་དབབ་པ།
དེ་བཞིན་དུ། འདིར་ཡང་ཚོན་གྱི་རྒྱུ་སྟོན་པའི་སྐབས་ནི་དབང་ལེའུ་ཚིགས་
བཅད་ཞེ་གཉིས་པར། རྡོ་རྗེ་སོགས་དང་། རིན་ཆེན་ལྔ་དང༌། ཞེས་སོགས་འགྲེལ་
པ་དང་བཅས་པས་བསྟན་པ་སྟེ། ཁ་དོག་གི་ངེས་པ་ནི། ཞེ་གསུམ་པར། ཤར་དུ་
དཔལ་ལྡན་ཞེས་པ་ལ་སོགས་པ་འགྲེལ་པ་དང་བཅས་པ་བསྟན་ཅིང་། དཔངས་
ཚད་ཀྱི་ངེས་པ་ནི། ལྔ་བཅུ་རྩ་གཅིག་པར། ནག་པོ་ལ་སོགས་རྐང་པ་ཞེས་པ་ལ་
སོགས་པ་འགྲེལ་པ་དང་བཅས་པས་བསྟན་པའི་མཐར་རྡོ་རྗེ་ཕྲེང་བའི་དང་པོ་དང་
ཐ་མར་ཟླུམ་སྐོར་བཀོད་ནས། དེའི་ཕྱི་རོལ་ཏུ་འོད་ཟེར་ལྔའི་རང་བཞིན་འབར་བ་
བལྟ་བར་བྱ་སྟེ། དེས་དཀྱིལ་འཁོར་གྲུབ་བོ་ཞེས་པ་ཡན་ཆད་ཀྱིས་ཁ་དོག་གི་ངེས་
པ་དང་། དཔངས་ཀྱི་ངེས་པ་ལ་སོགས་པ་རྫོགས་ནས་དེ་མ་ཐག་ཏུ་མཆོད་པའི་
རྫས་རྣམས་ཇི་ལྟར་མཛེས་པར་བྱའོ། །ཞེས་གསུངས་པའི་ཕྱིར། ངེས་པ་ཅན་གྱི་
སྐབས་དང་ངེས་པ་མེད་པའི་སྐབས་ཀྱི་ཁྱད་པར་ཡང་རིག་པར་བྱའོ། །མཆོད་པའི་
ས་ལ་ནས་གཅིག་ཏུ་བཤད་པ་ནི་དཔངས་ཚད་གྱི་ངེས་པ་སྟོན་པའི་སྐབས་ཡིན་གྱི་
ཁ་དོག་གི་ངེས་པ་སྟོན་པའི་སྐབས་ཀྱང་མ་ཡིན་ལ་རྒྱུའི་ངེས་པ་སྟོན་པའི་སྐབས་
ཀྱང་མ་ཡིན་ནོ། །དེའི་ཕྱིར་དུས་འཁོར་བར་ཁས་འཆེ་བ་རྣམས་ཀྱི་སྐབས་སོ་སོ་དེ་
དག་མ་འཆོལ་བར་སྐབས་ཇི་ལྟ་བ་བཞིན་དུ་འཆད་པ་ཤིན་ཏུ་གལ་ཆེ་བ་ཡིན་ནོ།།
གལ་ཏེ་སྐབས་ངོས་མ་ཟིན་ཅིང་སྐབས་འཆོལ་བ་ལ་བརྟེན་ནས་ལོག་པར་བཤད་
ན། བསྟན་པ་གསལ་བར་བྱས་པ་མ་ཡིན་གྱི་བསྟན་པ་ཉམས་པར་བྱས་པ་ཡིན་ནོ།།
གཞན་ཡང་། མཆོད་པའི་ས་གཞི་སེར་འབྱམ་དང་། ནག་འབྱམ་དང་། སྔོ་ལྗང་
ལ་སོགས་པ་ཁ་དོག་ཕྱོགས་གཅིག་པར་འདོད་པ་རྣམས་ལ་འདི་སྐད་དྲི་བར་བྱའོ།།
མཆོད་པའི་རྫས་རྣམས་གནས་པའི་ས་གཞི་དང་། རྟ་བབས་རྣམས་གནས་པའི་ས་
- 61 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
གཞིའི་ཁ་དོག་གཅིག་གམ་མི་གཅིག །མི་གཅིག་ན་རྒྱུ་མཚན་བསྟན་དགོས་སོ། །
གཅིག་ན་ཐུགས་དཀྱིལ་ཙམ་བཞེངས་པའི་ཚེ་ཡང་མཆོད་རྫས་དང་རྟ་བབས་ཀྱི་
འོག་གཞི་ཁ་དོག་གཅིག་དགོས་པས་དེའི་ཚེ་ཡང་དེ་དག་སེར་འབྱམ་དང་། ནག་
འབྱམ་དང་། སྔོ་ལྗང་ལ་སོགས་ཁ་དོག་ཕྱོགས་གཅིག་པར་བྱེད་དམ་ཅི། གལ་ཏེ་བྱེད་
ནས་གསུང་གི་རྟ་བབས་འོག་གཞི་ཡང་། སེར་འབྱམ་དང་། ནག་འབྱམ་དང་། སྔོ་
ལྗང་ལ་སོགས་ཁ་དོག་ཕྱོགས་གཅིག་པར་ཧ་ཅང་ཐལ་བས་གནོད་པར་འགྱུར་རོ།།
དོན་ལ་གནས་པ་ནི་འདི་ཡིན་ཏེ། བྲི་བྱ་ལ་རྟ་བབས་ཀྱི་འོག་ན་གང་ཡོད་དེའི་
གཞི་ཕྱོགས་མདོག་ལ་སྣམ་བུ་གཞན་གྱི་སྟེང་ནས་མ་སྒྲིབ་ན། འོག་གཞི་ཕྱོགས་
མདོག་གང་ཡིན་དེ་ཉིད་སྣང་བར་འགྱུར་ཏེ། སྒྲིབ་ན་ནི་སྒྲིབ་བྱེད་དེ་ཉིད་ཀྱི་ཁ་
དོག་སྣང་བར་འགྱུར་རོ། །སྒྲིབ་བྱེད་གང་ཡིན་ཞེ་ན། གསུང་དང་སྐུའི་རྟ་བབས་
དཀར་པོ་ནི། འོག་གཞི་ཕྱོགས་མདོག་གི་སྟེང་ནས་སྒྲིབ་པ་སྟེ། ཐུགས་དང་གསུང་
གི་རྟ་བབས་ཀྱི་བར་སྟོང་གང་ཡོད་ནས་སྣང་བའོ། །སྐུའི་རྟ་བབས་ཀྱི་སུམ་གཉིས་
ཀྱི་འོག་གཞི་ནི། གཞི་ཕྱོགས་མདོག་ཚོན་གྱིས་ཡིན་ཞིང་། སུམ་ཆ་རྩེ་མོའི་ཕྱོགས་
ཀྱི་འོག་གཞི་ནི་སའི་འཁོར་ཡུག་དང་། ཆུའི་འཁོར་ཡུག་གི་ཕྱེད་ནང་མ་ཡིན་པའི་
ཕྱིར། རྟ་བབས་ཀྱི་སྟོད་ཀྱི་ཆས་གང་བཀག་པ་དེའི་བར་བར་ནས་འོག་གཞིའི་
མདོག་གང་ཡིན་དེའི་སྣང་བ་ཡིན་ནོ། །དེ་ན་བྲི་བྱ་ལ་རྟ་བབས་འོག་གཞི་ལ་བསྐྱེལ་
བའི་དབང་དུ་བྱས་ནས། བར་བར་གྱི་ཁ་དོག་གང་དུ་ཐོབ་ཅེས་དྲིས་པའི་ལན་དུ།
རྟ་བབས་གྱེན་དུ་སླང་བའི་དབང་དུ་བྱས་ནས་ནམ་མཁའི་ཁ་དོག་ཏུ་ཐོབ་ཅེས་
ཟེར་བ་ཡང་མ་འབྲེལ་བ་ཡིན་ཏེ། དེས་དེའི་ལན་གྱི་གོ་ཆོད་དམ། མི་ཆོད་ཐུགས་
བསམ་ཞིབ་ཏུ་ཐོང་ཞིང་། ཤིན་ཏུ་རྣམ་པར་དག་པའི་ལུང་རིགས་མན་ངག་རྣམས་



བདེན་པ་གཉིས་ཀྱི་ཚོན་གྱིས་གཏན་ལ་དབབ་པ།
ལ། ལེགས་པར་སྦྱངས་པ་མཐར་ཕྱིན་པའི་རྟོན་པ་བཞི་ལྡན་དག་ལ་དྲི་ས་གདའ་
ནའང་དྲིས་ལ། བསྟན་པ་རིན་པོ་ཆེ་ལ་གཅེས་སྤྲས་ཆེན་པོ་མཛད་པར་ཞུ་ཞིབ་པོར་
ན། སྐུ་གསུང་ཐུགས་ཀྱི་སྣམ་བུ་རྣམས་ཀྱི་འོག་གཞི་དང༌། བདེ་ཆེན་འཁོར་ལོའི་
འོག་གཞི་ཁ་དོག་གཅིག་གམ། མི་གཅིག་མི་གཅིག་ན་རྒྱུ་མཚན་གསུང་དགོས་སོ།།
གཅིག་ན་དེ་ཡང་། སེར་འབྱམ་དང་། ནག་འབྱམ་དང༌། སྔོ་ འབྱམ་ལ་སོགས་པ་
ཁ་དོག་གཅིག་པ་ཉིད་དུ་གྲུབ་བོ། །དེ་ལྟ་ན་འོག་གཞི་ཕྱོགས་མདོག་མི་སྲིད་པར་
འགྱུར་ཞིང་དེ་འདོད་ན། རྡོ་རྗེ་ཅན་གྱི་ཞལ་གྱི་དབྱེ་བས་ཞེས་སོགས་དང་། དེ་བཞིན་
གཤེགས་པའི་ཁ་དོག་གི་དབྱེ་བས་ཐམས་ཅད་དུ་རྡུལ་ཚོན་གྱི་སའོ། །ཞེས་དྲངས་
པའི་ལུང་གསལ་པོ་མང་པོ་དེ་རྣམས་གང་ལ་ཇི་ལྟར་བཤད་པར་བགྱི། ཆོས་ཀྱི་
འཁོར་ལོ་བུམ་པ་ཆེ། །རྔ་བོ་ཆེ་དང་བྱང་ཆུབ་ཤིང༌། །དེ་བཞིན་ཡིད་བཞིན་ནོར་བུ་
སོགས། །ཞེས་པ་བརྒྱད་པོ་དེ་དང་ཕྱག་མཚན་དགོད་པའི་སྐབས་སུ་ཕྱག་མཚན་
རྣམས་ཕྱོགས་མདོག་ཡིན་པ་ལ་དགོངས་སོ་ཞེ་ན། དེ་རྣམས་ཕྱོགས་མདོག་ཡིན་
ཡང་འོག་གཞི་མ་ཡིན་པས་རྡུལ་ཚོན་གྱི་ས་མ་ཡིན་ནོ། །དེས་ན་འོག་གཞི་རྡུལ་
ཚོན་གྱི་སའི་ཁ་དོག་དྲིས་པའི་ལན་དུ། དེ་རྣམས་རིགས་སམ་མི་རིགས་ལེགས་
པར་དགོངས་པར་ཞུ། །
བདག་ནི་ཚེ་རབས་ཐམས་ཅད་དུ། །བསྟན་པ་གསལ་བར་བྱེད་གྱུར་ཅིག །
བསྟན་པ་གསལ་བར་མ་ནུས་ནའང་། །བསྟན་པ་འཁྲུག་པར་མ་གྱུར་ཅིག ། །
ཞེས་པ་བདེན་པ་གཉིས་ཀྱིས་བསྡུས་པའི་དཀྱིལ་འཁོར་གྱི་དབྱེ་བ་ངེས་པ་ལས།
ཚོན་གྱིས་གཏན་ལ་དབབ་པ་འདི་ཡང་། རྟོན་པ་བཞི་ལྡན་གྱིས་སྦྱར་བའོ།། །།
མངྒ་ལཾ། བྷ་ཝནྟུ། བཀྲ་ཤིས་པར་གྱུར་ཅིག། །། （མ་དཔེ་ནི་འཛམ་ཐང་པར་མ་ཡིན།)
- 63 -



༄༅། །མངལ་དུ་ཡི་གེ་འཕེལ་ཚུལ་བཞུགས།
ན་མཤྲཱི་ཀཱ་ལ་ཙ ཀྲ་ཡ། བཅོམ་ ལྡན་འདས་ཀྱིས་ནང་ གི་ལེའུར། ཚིགས་
བཅད་བརྒྱ་རྩ་ གསུམ་ པས། མངལ་དུ་ཟླ་བ་བཅུ་གསུམ་ལ། ཡི་གེ་སྟོང་ཉི་ཤུ་
འཕེལ་བར་གསུངས་པ་ནི། མངལ་བཟུང་བའི་ཟླ་བ་དང་པོའི་དཀར་པོའི་ཚེས་
གཅིག་ལ་ང་དང་གྷ། གཉིས་པ་ལ་ག་དང་ཁ། གསུམ་པ་ལ་ཀ་དང་ཉ། བཞི་པ་ལ་
ཛྷ་ ཛ། ལྔ་པ་ལ་ཚ་ཙ། དྲུག་པ་ལ་ཎ་ལྷ། བདུན་པ་ལ་ཌ་ཁ། བརྒྱད་པ་ལ་ཊ་མ།
དགུ་པ་ལ་བྷ་བ། བཅུ་པ་ལ་ཕ་པ། བཅུ་གཅིག་པ་ལ་ན་དྷ། བཅུ་གཉིས་པ་ལ་ད་
ཐ། བཅུ་གསུམ་པ་ལ་ཏ་ཀྐ། བཅུ་བཞི་པ་ལ་ཤ་ཥ བཅོ་ལྔ་པ་ལ་ སྤ་ས་སྟེ། ཨ་
ཡིག་ཐུང་ངུས་བྱིན་གྱིས་བརླབས་པའི་གསལ་བྱེད་སུམ་ཅུ་སྤྲོ་བའི་རིམ་པས་ཁུ་
བའི་ཁམས་རྡུལ་ལ་འཇུག་གོ །དེའི་ནག་པོའི་ཚེས་གཅིག་ལ་སཱ་ ྋཔཱ། གཉིས་པ་
ལ་ཥཱ་ཤཱ། གསུམ་པ་ལ་ཀཱ་ཏཱ། བཞི་པ་ལ་ཐཱ་དཱ། ལྔ་པ་ལ་དྷ་ནཱ། དྲུག་པ་ལ་པཱ་པཱ།
བདུན་པ་ལ་བཱ་བྷཱ། བརྒྱད་པ་ལ་མཱ་ཊཱ། དགུ་པ་ལ་ཁཱ་ཌཱ། བཅུ་པ་ལ་ཌྷ་ཎཱ། བཅུ་
གཅིག་པ་ལ་ཙཱ་ཚྭ། བཅུ་གཉིས་པ་ལ་ཛཱ་ཛྷ། བཅུ་གསུམ་པ་ལ་ནཱཀཱ། བཅུ་བཞི་པ་
ལ་ཁཱ་གཱ། བཅོ་ ལྔ་ པ་ལ་གཱ་དཱ་སྟེ། ཨཱ་ ཡིག་ རིང་ པོས་བྱིན་གྱིས་བརླབས་པའི་
གསལ་བྱེད་སུམ་ཅུ་བསྡུ་བའི་ རིམ་པས་རྡུལ་གྱི་ཁམས་ཁུ་བ་ལ་འཇུག་སྟེ། དེ་
ལྟར་གསལ་བྱེད་ཀྱི་ཕྱོགས་གཉིས་པོ་འདི་ནི། འཆི་བའི་ཚེ་གསང་གནས་ཀྱི་རྩ་
འདོར་བ་ལ་གསལ་བར་འགྱུར་ཞིང་། རྩ་མེད་པའི་ཟླ་བ་གཅིག་སྟེ། འདི་ནི་ཉའི་
རྣམ་པའི་ཟླ་བ་གཉིས་ལས་དང་པོའོ། །
- 64 -



མངལ་དུ་ཡི་གེ་འཕེལ་ཚུལ།
དེ་ལྟར་གསལ་བྱེད་ཀྱི་ཆོས་ཅན། མངལ་གྱི་ཟླ་བའི་རྗེས་ལ། ཕུང་པོ་ལྔ་ལ་
སོགས་པ་བསྐྱེད་པའི་ཟླ་བ་དང་པོ་ལ། ཁུ་བའི་ནམ་མཁའི་ཁམས་རྡུལ་ལ་འཇུག་
པ་ནི། དཀར་པོའི་ཚེས་གཅིག་ལ་ང་དང་གྷ། ཞེས་པ་ལ་སོགས་པ། སྔར་བསྟན་
པ་དང་མཚུངས་པ་ལ་སུམ་ཅུ་སྤྲོ་བའི་རིམ་པས་སོ། །དེ་ཉིད་ཀྱི་ནག་པོ་ཕྱོགས་ལ།
རྡུལ་གྱི་ས་ཁམས་ཁུ་བ་ལ་འཇུག་པ་ནི། ཚེས་གཅིག་ལ་སྟྲཱི་ཨཱིལཱ། གཉིས་ལ་བློ་ཤཱི།
གསུམ་པ་ལ་ལྐོལཱ་ཏིལཱ། བཞི་པ་ལ་ཐིལཱ་ དིལཱ། ལྔ་པ་ལ་དྷལཱ་ ཚྭ། དྲུག་པ་ལ་པཱི་
ཕིལཱ། བདུན་པ་ལ་པཱུ བྷོལཱ། བརྒྱད་པ་ལ་མྲྀ་ཏིལཱ། དགུ་པ་ལ་ཋལཱ་ཌལཱ། བཅུ་པ་
ལ་ ཛྷོལཱ་ ཎིལཱ། བཅུ་ གཅིག་པ་ལ་ཙིལཱ་ ཚིལཱ། བཅུ་གཉིས་པ་ལ་ཛིལཱ་ ཛྷོལཱ། བཅུ་
གསུམ་པ་ལ་ཉིལཱ་ཀཱི། བཅུ་བཞི་པ་ལ་ཁེལཱ་གཱི། བཅོ་ལྔ་པ་ལ་སྟྲཱི་པཾལཱ་སྟེ། ལཱི་ཡིག་
རིང་པོས་བྱིན་གྱིས་བརླབས་པའི་གསལ་བྱེད་སུམ་ཅུ་བསྡུ་བའི་རིམ་པས་སོ། །
དེ་ནས་ཟླ་བ་གཉིས་པའི་དཀར་ཕྱོགས་ལ་ཁུ་བའི་རླུང་ཁམས་རྡུལ་ལ་འཇུག་
པ་ནི། ཚེས་གཅིག་ལ་ངོ་གྷཾ། གཉིས་པ་ལ་གི་ཁི། གསུམ་པ་ལ་ཀི་ཉི། བཞི་པ་ལ་
ཛྷི་ཛི། ལྔ་པ་ལ་ཚི་ཙི། དྲུག་པ་ལ་ཎི་བྷི། བདུན་པ་ལ་ཌི་ཎི། བརྒྱད་པ་ལ་ཊི་མི།
དགུ་པ་ལ་བྷི་བི། བཅུ་པ་ལ་ཕི་པི། བཅུ་གཅིག་པ་ལ་ནི་དྷི། བཅུ་གཉིས་པ་ལ་དི་
ཐི། བཅུ་གསུམ་པ་ལ་ཏི་# བཅུ་བཞི་པ་ལ་ཤི་ཀི བཅོ་ལྔ་པ་ལ་ སྤྱི་སི་སྟེ། ཨི་
ཡིག་ཐུང་ངུས་བྱིན་གྱིས་བརླབས་པའི་གསལ་བྱེད་སུམ་ཅུ་སྤྲོ་བའི་རིམ་པས་སོ། །
དེའི་ནག་ཕྱོགས་ལ་རྡུལ་གྱི་ཆུ་ཁམས་ཁུ་བ་ལ་འཇུག་པ་ནི། ཚེས་གཅིག་ལ་སྤུ་
ྋཔ། གཉིས་པ་ལ་་ཤུ། གསུམ་པ་ལ་ཀཱུ་ཏུ། བཞི་པ་ལ་ཤུ་དཱུ། ལྔ་ པ་ལ་དྷཱ་ནཱ།
དྲུག་པ་ལ་པཱུ་པཱུ། བདུན་པ་ལ་བུ་བྷ། བརྒྱད་པ་ལ་མུ་ཊུ། དགུ་པ་ལ་ཀཱུ་ཊུ། བཅུ་པ་
ལ་ཌྷ་ཆུ། བཅུ་གཅིག་པ་ལ་ཙཱ་ཚུ། བཅུ་གཉིས་པ་ལ་ཛཱ་ཛྷ། བཅུ་གསུམ་པ་ལ་སྐུ་
- 65 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ད༽
ཀཱ། བཅུ་བཞི་པ་ལ་ཁུ་ཧཱུཾ། བཅོ་ལྔ་པ་ལ་གྷ་པཱུ་སྟེ། ཨུ་ཡིག་རིང་པོས་བྱིན་གྱིས་
བརླབས་པའི་གསལ་བྱེད་སུམ་ཅུ་བསྡུ་བའི་རིམ་པས་སོ། །
དེ་ནས་ཟླ་བ་གསུམ་པའི་དཀར་ཕྱོགས་ལ་ཁུ་བའི་མེ་ཁམས་རྡུལ་ལ་རབ་ཏུ་
འཇུག་པ་ནི། ཚེས་གཅིག་ལ་ ངོར་ གྷིར། གཉིས་པ་ལ་གིར་ ཁོར། གསུམ་པ་ལ་
ཀིར་ཉིར། བཞི་པ་ལ་ཛྷར་ཛིར། ལྔ་པ་ལ་ཚར་ཙིར། དྲུག་པ་ལ་ཎིར་ལྷིར། བདུན་
པ་ལ་ཌར་ཁཾར། བརྒྱད་པ་ལ་ཊར་མོར། དགུ་པ་ལ་བྷོར་བཻར། བཅུ་པ་ལ་ཕར་
པིར། བཅུ་གཅིག་པ་ལ་ནོར་ལྷེར། བཅུ་གཉིས་པ་ལ་དིར་ཐོར། བཅུ་གསུམ་པ་ལ་
ཏཾར་རྐོར། བཅུ་བཞི་པ་ལ་ཤིར་ཥར། བཅོ་ལྔ་པ་ལ་༸ར་སིར་སྟེ། རི་ཡིག་ཐུང་
དུས་བྱིན་གྱིས་བརླབས་པའི་གསལ་བྱེད་སུམ་ཅུ་སྤྲོ་བའི་རིམ་པས་སོ། །དེའི་ནག་
ཕྱོགས་ལ་རྡུལ་གྱི་མེ་ཁམས་ཁུ་བ་ལ་འཇུག་པ་ནི། ཚེས་གཅིག་ལ་ སཾརཱ་ ༸རཱ།
གཉིས་པ་ལ་ཥིར་ཤིརཱི། གསུམ་པ་ལ་#རཱ་ཏཾརཱ། བཞི་པ་ལ་ཐོརཱ་དཾརཱ། ལྔ་པ་ལ་
དྷརཱ་ནིརཱ། དྲུག་པ་ལ་པིར་ ཕིརཱ། བདུན་པ་ལ་བིརཱ བྷིརཱ། བརྒྱད་པ་ལ་མཾརཱ་ཏཾརཱ།
དགུ་ པ་ལ་ཊཾརཱ་ཌོརཱ། བཅུ་ པ་ལ་ ཌྷརཱ་ཎཾརཱ། བཅུ་གཅིག་ པ་ལ་ཙིར་ ཚརཱ། བཅུ་
གཉིས་པ་ལ་ཛརཱ་ཛྷརཱ། བཅུ་གསུམ་པ་ལ་ཉིརཱ་ཀཾརཱ། བཅུ་བཞི་པ་ལ་ཁཾརཱ་གཾརཱ།
བཅོ་ལྔ་པ་ལ་གྷོརཱ་ངོར་སྟེ། རྭ་ཡིག་རིང་པོས་བྱིན་གྱིས་བརླབས་པའི་གསལ་བྱེད་
སུམ་ཅུ་བསྡུ་བའི་རིམ་པས་སོ། ། །
ཟླ་བ་བཞི་པའི་དཀར་ཕྱོགས་ལ་ཁུ་བའི་ཆུ་ཁམས་རྡུལ་ལ་འཇུག་པ་ནི།
ཚེས་གཅིག་ལ་ངུ་ཧྥུ། གཉིས་པ་ལ་གུ་ཁུ། གསུམ་པ་ལ་ཀུ་ཉུ། བཞི་པ་ལ་ཛྷ་ཛུ།
ལྔ་པ་ལ་ཚུ་ཅུ། དྲུག་པ་ལ་ཆུ་ཟླུ། བདུན་པ་ལ་ཌཱ་ཐུ། བརྒྱད་པ་ལ་ཊུ་མུ། དགུ་པ་
ལ་བྷུ་བུ། བཅུ་པ་ལ་ཕུ་པུ། བཅུ་གཅིག་པ་ལ་ནུ་དྷུ། བཅུ་གཉིས་པ་ལ་དུ་ཐུ། བཅུ་
- 66 -



མངལ་དུ་ཡི་གེ་འཕེལ་ཚུལ།
གསུམ་པ་ལ་ཐུ་ཀུ། བཅུ་བཞི་པ་ལ་ཤུ་ཞུ བཅོ་ལྔ་པ་ལ་ ྋཔུ་སུ་སྟེ། ཨུ་ཡིག་
ཐུང་དུས་བྱིན་གྱིས་བརླབས་པའི་གསལ་བྱེད་སུམ་ཅུ་སྤྲོ་བའི་རིམ་པས་སོ། །དེའི་
ནག་ ཕྱོགས་ལ་རྡུལ་ གྱི་ རླུང་ ཁམས་ ཁུ་བ་ལ་འཇུག་པ་ནི། ཚེས་གཅིག་ལ་ སཱི་
གྷཱཔཱི། གཉིས་པ་ལ་ཌི་ཤི། གསུམ་པ་ལ་སྨཀཱི་ཏི། བཞི་པ་ལ་ཤྲཱི་ཧཱུྃ། ལྔ་པ་ལ་དྷཱི་ནཱི།
དྲུག་པ་ལ་པཱི་པཱི། བདུན་པ་ལ་བཱི་བྷི། བརྒྱད་པ་ལ་མཱི་ཊི། དགུ་པ་ལ་ཊཱི་ཊཱི། བཅུ་པ་
ལ་ཌྷ་ཎཱི། བཅུ་གཅིག་པ་ལ་ཙཱ་ནཱཾ། བཅུ་གཉིས་པ་ལ་ཛཱི་ཛཱི། བཅུ་གསུམ་པ་ལ་ནི་
ཀཱི། བཅུ་བཞི་པ་ལ་ཁཱི་ཧཱུྃ། བཅོ་ལྔ་པ་ལ་གྷི་དཱི་སྟེ། ཨཱི་ཡིག་རིང་པོས་བྱིན་གྱིས་
བརླབས་པའི་གསལ་བྱེད་སུམ་ཅུ་བསྡུ་བའི་རིམ་པས་སོ། །
ཟླ་བ་ལྔ་པའི་དཀར་ཕྱོགས་ལ་ཁུ་བའི་ས་ཁམས་རྡུལ་ལ་འཇུག་པ་ནི། ཚེས་
གཅིག་ལ་ངོལ་ཧྥེ། གཉིས་པ་ལ་གླི་ཁྲི། གསུམ་པ་ལ་ཀྲྀ་ཉིལ། བཞི་པ་ལ་ཛྷལཱ་ཛིལཱ།
ལྔ་པ་ལ་ཚིལ་ཙལ། དྲུག་པ་ལ་ཎིལ་ལྷེལ། བདུན་པ་ལ་ཌིལ་ཁཾལ། བརྒྱད་པ་ལ་
ཊལ་མྨོ། དགུ་པ་ལ་བྷེལ་བློ། བཅུ་པ་ལ་ཕལ་པཾ། བཅུ་གཅིག་པ་ལ་རྨི་ དིལ། བཅུ་
གཉིས་པ་ལ་དོལ་ཐིལ། བཅུ་གསུམ་པ་ལ་ཏིལ་ལྐོལ། བཅུ་བཞི་པ་ལ་à་། བཅོ་
ལྔ་པ་ལ་ཧྥལ་སྶཾ་སྟེ། ལི་ཡིག་ཐུང་ངུས་བྱིན་གྱིས་བརླབས་པའི་གསལ་བྱེད་སུམ་ཅུ་
བསྡུ་བའི་ རིམ་པས་སོ། །དེའི་ནག་ཕྱོགས་ལ་རྡུལ་གྱི་ནམ་མཁའི་ཁམས་ཁུ་བ་ལ་
འཇུག་ པ་ ནི། ཚེས་ གཅིག་ ལ་ སཱཀྐཱཔཱ། གཉིས་ པ་ ལ་ཥཱ་ ཤཱ། གསུམ་ པ་ ལ་ཀཱ་ཏཱ།
བཞི་པ་ལ་ཐཱ་དཱ། ལྔ་པ་ལ་དྷཱ་ནཱ། དྲུག་པ་ལ་པཱ་པཱ། བདུན་པ་ལ་བཱ་བྷ། བརྒྱད་པ་ལ་མཱ་
ཊཱ། དགུ་པ་ལ་ཌཱ་ཌ། བཅུ་པ་ལ་་ཎཱ། བཅུ་གཅིག་པ་ལ་ཙཱ་ཚྭ། བཅུ་གཉིས་པ་ལ་ཛཱ་
ཛཱ། བཅུ་གསུམ་པ་ལ་ནཱཀཱ། བཅུ་བཞི་པ་ལ་ཁཱ་གཱ། བཅོ་ལྔ་པ་ལ་གྷ་དཱ་སྟེ། ཨཱ་ཡིག་
རིང་པོས་བྱིན་གྱིས་བརླབས་པའི་གསལ་བྱེད་སུམ་ཅུ་བསྡུ་བའི་རིམ་པས་སོ། །
- 67 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
དེ་ལྟར་ཟླ་བ་ལྔའི་དཀར་ཕྱོགས་ལྔ་ལ་ཨ་ཨི་རྀ་ཨུ་ལི་དང་། ནག་ཕྱོགས་
ལྔ་ལ་ལིཾ་ཨཱུ་རཱི་ཨཱི་ཨཱ་རྣམས་ཀྱིས་བྱིན་གྱིས་བརླབས་པའི་གསལ་བྱེད་རྣམས་སྤྲོ་བ་
དང་བསྡུ་བའི་དབྱེ་བས། ཞག་རེ་ལ་ཡི་གེ་གཉིས་གཉིས་ཏེ་ཕུང་པོ་ལྔ་དང་ཁམས་
ལྔ་ཕན་ཚུན་ཡང་དག་པར་སྦྱོར་བའོ། །
དེ་ནས་དབང་པོ་དང་ལས་ཀྱི་དབང་པོ་བྱིན་གྱིས་བརླབས་པའི་ཆེད་དུ། ཟླ་
བ་དྲུག་པའི་དཀར་པོའི་ཚེས་གཅིག་གི་ཐུན་མཚམས་བཞི་ལ་ང་གྷ་ག་ཁ། གཉིས་
ལ་ཀ་ཉ་ཛྷ་ཛ། གསུམ་ལ་ཚ་ཙ་ཎ་ཌྷ། བཞི་ལ་ཌ་ཋ་ཌ་མ། ལྔ་ལ་བྷ་བ་ཕ་པ། དྲུག་
ལ་ན་དྷ་ད་ཐ། བདུན་ལ་ཏ་རྐཤ་ཥ བརྒྱད་ཀྱི་ཕྱེད་སྔ་མ་ལ་ཧྥ་ས་སྟེ། ཡོན་ཏན་
གྱི་ཨ་ཡིག་གིས་བྱིན་གྱིས་བརླབས་པའི་གསལ་བྱེད་སུམ་ཅུ་དང༌། ཕྱེད་ཕྱི་མ་ལ་
དྷ་གྷ། དགུ་ལ་གྷ་ལྷ་གྷ་ཉཧ། བཅུ་ལ་ཛྷཧ་ཛྷ་ཚཧ་ཙཧ། བཅུ་གཅིག་ལ་ཎཧ་ཌྷཧ་ལྷ་
ཋཧ། བཅུ་གཉིས་ལ་ཊཧ་མཧ་ བྷཧ་བྷ། བཅུ་གསུམ་ལ་ཕཧ་བྷ་ན་དྷཧ། བཅུ་བཞི་
ལ་དྷ་ཐཧ་བྷ་ རྐཧ། བཅོ་ལྔ་ལ་ཤཧ་ཥཧ་ ཀླཧ་ སཧ་ སྟེ། ཧ་ ཡིག་ གིས་ བྱིན་གྱིས་
བརླབས་པའི་གསལ་བྱེད་སུམ་ཅུ་སྤྲོ་བའི་རིམ་པས་སོ། །དེ་ལྟ་ཡི་གེ་དྲུག་ཅུས་ཁུ་
བའི་ནམ་མཁའི་ཁམས་རྡུལ་ལ་ཞུགས་ནས། རྡུལ་གྱི་སའི་ཁམས་ཁུ་བ་ལ་འཇུག་
པ་ནི། ནག་པོའི་ ཚེས་ གཅིག་ལ་ སཱལ་པཱལ་ ཋལ་ཤཱལ། གཉིས་ལ་ ཀཱལ་ཏཱལ་
ཐཱལ་དཱལ། གསུམ་ལ་དྷལ་ནཱལ་པཱལ་ པཱལ། བཞི་ལ་བཱལ་བྷཱལ་མཱལ་ཊཱལ། ལྔ་ལ་
ཁཱལ་ཊཱལ་ཌྷལ་ཎཱལ། དྲུག་ལ་ཙཱལ་ཚུལ་ཛཱལ་ཛྷཱལ། བདུན་ལ་ཉལ་ཀཱལ་ཁཱལ་གཱལ།
བརྒྱད་ ཀྱི་ ཕྱེད་སྔ་མ་ལ་གྷལ་པཱལ་སྟེ། འཕེལ་བའི་ ཨཱལ་ཡིག་གིས་བྱིན་གྱིས་
བརླབས་པའི་གསལ་བྱེད་སུམ་ཅུ་དང༌། ཕྱེད་ཕྱི་མ་ལ་སླ་སྤེལཱ། དགུ་ལ་ཟླ་ཤཱ་ཀྐལཱ་
ཏལཱ། བཅུ་ལ་ ཐལཱ་ དལཱ་ དྷལཱ་ ནལཱ། བཅུ་གཅིག་ལ་ བླ་ ཕལཱ་ བལཱ་ བྷལཱ། བཅུ་
40
68 -



མངལ་དུ་ཡི་གེ་འཕེལ་ཚུལ།
གཉིས་ལ་གླུ་ཊལཱ་ཋལཱ་ ཌལཱ། བཅུ་ གསུམ་ལ་ཌྷལཱ་ཎལཱ་ ཙལཱ་ཚལཱ། བཅུ་བཞི་ལ་
ཛལཱ་ ཛྷལཱ་ ཉལཱ་ ཀཱ། བཅོ་ ལྔ་ལ་ ཁྭ་ གྲྭ་ ཟླ་ ངལཱ་སྟེ། ལཱ་ ཡིག་ རིང་ པོས་ བྱིན་ གྱིས་
བརླབས་པའི་གསལ་བྱེད་སུམ་ཅུ་བསྡུ་བའི་རིམ་པས་སོ། །
ཟླ་བ་བདུན་པའི་དཀར་ཕྱོགས་ལ་རྡུལ་གྱི་རླུང་གི་ཁམས་ཁུ་བ་ལ་འཇུག་པ་
ནི། ཚེས་གཅིག་ལ་ངེ་བྷེ་གེ་ཁེ། གཉིས་ལ་ཀེ་ཉེ་ཛྷེ་ཛེ། གསུམ་ལ་ཙེ་ཚེ་ཎེ་བྷེ། བཞི་
ལ་ཌེ་ཟེ་ཊེ་མེ། ལྔ་པ་བྷེ་བེ་ཕེ་པེ། དྲུག་ལ་ནེ་དྷེ་དེ་ཐེ། བདུན་ལ་ཏེ་རྐེ་ཤེ་ཥ བརྒྱད་
ཀྱི་ཕྱེད་སྔ་མ་ལ་སྤེ་སེ་སྟེ། ཡོན་ཏན་གྱི་ཨེ་ཡིག་གིས་བྱིན་གྱིས་བརླབས་པའི་གསལ་
བྱེད་སུམ་ཅུ་དང་། ཕྱེད་ཕྱི་མ་ལ་ངཡ་གྷཡ། དགུ་ལ་གཡ་ཁཡ་ཀཡ་ཉཡ། བཅུ་ལ་
ཛྷཡ་ ཛཡ་ ཚཡ་ ཙཡ། བཅུ་ གཅིག་ལ་ ཎཡ་ཆ་ཡ་ ཌཡ་ ཁཡ། བཅུ་ གཉིས་ལ་ཊཡ་
མཡ་བྷཡ་བཡ། བཅུ་གསུམ་ལ་ཕཡ་པཡ་ནཡ་དྷཡ། བཅུ་བཞི་ལ་དཡ་ཐཡ་ཏཡ་
ཡ། བཅོ་ལྔ་པ་ལ་ཤཡ་ཥཡ་ཀླཡ་སཡ་སྟེ། ཡ་ཡིག་གིས་བྱིན་གྱིས་བརླབས་པའི་
གསལ་བྱེད་སུམ་ཅུ་སྤྲོ་བའི་རིམ་པས་སོ། །དེའི་ནག་ཕྱོགས་ལ་རྡུལ་གྱི་ཆུ་ཁམས་
ཁུ་བ་ལ་འཇུག་པ་ནི། ཚེས་གཅིག་ལ་སོ་ཀྲྀ་ཥ་ཤོ། གཉིས་ལ་རྫོགསཏ་ཐ་དོ། གསུམ་ལ་གྷོ་
ནོ་པོ་ཕོ། བཞི་ལ་བོ་བྷ་མོ་ཊ། ལྔ་ལ་ཁོ་ཌ་ཌྷ་ཎོ། དྲུག་ལ་ཙོ་ཚོ་ཛོ་བྷོ། བདུན་ལ་ཉོ་
ཀོ་ཁོ་གོ། བརྒྱད་ཀྱི་ཕྱེད་སྔ་མ་ལ་གྷོ་ངོ་སྟེ། འཕེལ་བའི་ཨོ་ཡིག་གིས་བྱིན་གྱིས་
བརླབས་པའི་གསལ་བྱེད་སུམ་ཅུ་དང་། ཕྱེད་ཕྱི་མ་ལ་སཝཱ་ ཧྥཝཱ། དགུ་ལ་ཥཝཱ་
ཤཝཱ་ཎཝཱ་ཏཝཱ། བཅུ་ལ་ཐཝཱ་དཝཱ་དྷཝཱ་ནཝཱ། བཅུ་གཅིག་ལ་པཝཱ་ ཕཝཱ་བཝཱ་ བྷཝཱ།
བཅུ་གཉིས་ལ་མཝཱ་ ཊཝཱ་ ཋཝཱ་ ཌཝཱ། བཅུ་གསུམ་ལ་ལྷེཝཱ་ ཎཝཱ་ ཙཝཱ་ ཚཝཱ།
བཅུ་བཞི་ལ་ཛཝཱ་ ཛྷཝཱ་ཉཝཱ་ཀཝཱ། བཅོ་ལྔ་ལ་ཁཝཱ་གཝཱ་གྷཝཱ་ངཝཱ་སྟེ་ཝ་ཡིག་རིང་
པོས་བྱིན་གྱིས་བརླབས་པའི་གསལ་བྱེད་སུམ་ཅུ་བསྡུ་པའི་རིམ་པས་སོ། །
- 69 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
ཟླ་བ་བརྒྱད་པའི་དཀར་ཕྱོགས་ལ། ཁུ་བའི་མེ་ཁམས་རྡུལ་ལ་འཇུག་པ་ནི།
ཚེས་གཅིག་ལ་ངར་གྷར་གར་ཁར། གཉིས་ལ་ཀར་ཉར་ཛྷར་ཛར། གསུམ་ལ་ཚར་
ཙར་ཎར་ལྟར། བཞི་ལ་ཌར་ཁར་ཊར་མར། ལྔ་ལ་བྷར་བར་ཕར་པར། དྲུག་ལ་ནར་
དྷར་དར་ཐར། བདུན་ལ་ཏར་རྐར་ཤར་ཥར། བརྒྱད་ཀྱི་ཕྱེད་སྔ་མ་ལ་སྐར་སར།
ཞེས་པ་ཡོན་ཏན་གྱི་ཨར་ཡིག་གིས་བྱིན་གྱིས་བརླབས་པའི་གསལ་བྱེད་སུམ་ཅུ་
དང༌། ཕྱེད་ཕྱི་ མ་ ལ་ ངར་ གྷར། དགུ་ལ་ གར་ ཁར་ ཀར་ ཉར། བཅུ་ལ་ ཛྷར་ ཛར་
ཚར་ཙར། བཅུ་གཅིག་ལ་ཎར་ཌྷར་ཌར་ཋར། བཅུ་གཉིས་ལ་ཊར་མར་བྷར་བར།
བཅུ་གསུམ་ལ་ཕར་པར་ནར་དྷར། བཅུ་བཞི་ལ་དར་ཐར་ཏར་ ར། བཅོ་ལྔ་ལ་
ཤར་ ཥར་སྤར་སར་སྟེ། ར་ཡིག་གིས་བྱིན་གྱིས་བརླབས་པའི་གསལ་བྱེད་སུམ་ཅུ་
སྤྲོ་བའི་རིམ་པས་སོ། །དེའི་ནག་ཕྱོགས་ལ་རྡུལ་གྱི་མེ་ཁམས་ཁུ་བ་ལ་འཇུག་པ་
ནི། ཚེས་གཅིག་ལ་ སཱར”པཱར་ཥཱར་ཤཱར། གཉིས་ལ་ཀཱར་ཏཱར་ཐཱར་དཱར། གསུམ་
ལ་དྷཱར་ནཱར་པཱར་ ཝཱར། བཞི་ལ་བཱར་ བྷར་མཱར་ཊཱར། ལྔ་ལ་ཝཱར་ཊཱར་ཝཱར་ཎཱར།
དྲུག་ལ་ ཙཱར་ ཚྭར་ ཛཱར་ཛྷཱར། བདུན་ལ་ཉར་ ཀཱར་ ཁཱར་ གཱར། བརྒྱད་ཀྱི་ཕྱེད་སྔ་
མ་ལ་གྷར་དཱར། ཞེས་པ་འཕེལ་བའི་ཨཱར་ཡིག་རིང་པོས་བྱིན་གྱིས་བརླབས་པའི་
གསལ་བྱེད་སུམ་ཅུ་དང། ཕྱེད་ཕྱི་མ་ལ། སརཱ་ ཧྥརཱ། དགུ་ལ་ཥརཱ་ ཤརཱ་ཎ་ཏརཱ།
བཅུ་ལ་ ཐརཱ་ དརཱ་ དྷརཱ་ ནརཱ། བཅུ་གཅིག་ལ་པརྭ་ ཕརཱ་ བརྭ་ བྷརཱ། བཅུ་གཉིས་ལ་
མརཱ་ ཊརཱ་ཋརཱ་ ཌརཱ། བཅུ་གསུམ་ལ་ བྷརཱ ཎརཱ་ ཙརཱ་ ཚརཱ། བཅུ་བཞི་ལ་ ཛརཱ་ ཛྷརཱ་
ཉརཱ་ ཀརཱ། བཅོ་ ལྔ་ལ་ ཁརཱ་ གརཱ་ གྷརཱ་ རཱ་ སྟེ། རྭ་ ཡིག་ རིང༌ པོས་ བྱིན་ གྱིས་
བརླབས་པའི་གསལ་བྱེད་སུམ་ཅུ་བསྡུ་པའི་རིམ་པས་སོ། །
ཟླ་བ་དགུ་པའི་དཀར་ཕྱོགས་ལ་ཁུ་བའི་ཆུ་ཁམས་རྡུལ་ལ་འཇུག་ པ་ནི།
- 70 -



མངལ་དུ་ཡི་གེ་འཕེལ་ཚུལ།
ཚེས་གཅིག་ལ་ངོ་གྷོ་གོ་ཁོ། གཉིས་ལ་ཀོ་ཉོ་ཛྷ་ཛོ། གསུམ་ལ་ཚོ་ཙོ་ཊོ་བྷོ། བཞི་ལ་
ཌ་ཁྲོ་ཊོ་མོ། ལྔ་ལ་བྷོ་བོ་ཕོ་པོ། དྲུག་ལ་ནོ་བྷོ་དོ་ཐོ། བདུན་ལ་ཏོ་རྐོ་ཤོ་ཥ། བརྒྱད་
ཀྱི་ཕྱེད་སྔ་མ་ལ”པོ་སོ། ཞེས་པ་ཡོན་ཏན་གྱི་ཨོ་ཡིག་གིས་ བྱིན་གྱིས་བརླབས་
པའི་གསལ་བྱེད་སུམ་ཅུ་དང་། ཕྱེད་ཕྱི་མ་ལ་ངཝ་གྷཝ། དགུ་ལ་གཝ་ཁཝ་ཀཝ་
ཉཝ། བཅུ་ལ་ཛྷཝ་ ཛཝ་ ཚཝ་ ཙཝ། བཅུ་གཅིག་ལ་ཎཝ་ ཌྷཝ་ ཌཝ་ ཝ། བཅུ་
གཉིས་ལ་ཊཝ་མཝ་བྷཝ་བཝ། བཅུ་གསུམ་ལ་ཕཝ་པཝ་ནཝ་དྷཝ། བཅུ་བཞི་ལ་
དཝ་ཐཝ་ཏཝ་ཎཝ། བཅོ་ལྔ་ལ་ཤཝ་ཥཝ་ ཀླཝ་སཝ་སྡེ་ཝ་ཡིག་གིས་བྱིན་གྱིས་
བརླབས་པའི་གསལ་བྱེད་སུམ་ཅུ་སྤྲོ་བའི་རིམ་པས་སོ། །དེའི་ནག་ཕྱོགས་ལ་རྡུལ་
གྱི་རླུང་ཁམས་ཁུ་བ་ལ་འཇུག་པ་ནི། ཚེས་གཅིག་ལ་སེ་སྤེ་ཥི་ཤེ། གཉིས་ལ་རྐེཏེ་
ཐེ་དེ། གསུམ་ལ་དྷེ་ནེ་པེ་ཕེ། བཞི་ལ་བི་བྷེ་མེ་ཊི། ལྔ་ལ་ཌི་ཌ་ཌྷ་ཎེ། དྲུག་ལ་ཙེ་
ཚེ་ཛ་ཛྷི། བདུན་ལ་ཉེ་ཀེ་ཁེ་གེ །བརྒྱད་ཀྱི་ཕྱེད་སྔ་མ་ལ་གྷ་ངེ་སྟེ། འཕེལ་བའི་ཨེ་
ཡིག་གིས་བྱིན་གྱིས་བརླབས་པའི་གསལ་བྱེད་སུམ་ཅུ་དང་། ཕྱེད་ཕྱི་མ་ལ་སཡཱ་
སྤཡཱ། དགུ་ལ་ཥཡཱ་ཤཡཱ་ ཌཡཱ་ ཏཡཱ། བཅུ་ལ་ ཐཡཱ་ དཡཱ་ དྷཡཱ་ ནཡཱ། བཅུ་ གཅིག་ལ་
པཡཱ་ ཕཡཱ་བཡཱ་ བྷཡཱ། བཅུ་གཉིས་ལ་མཡཱ་ཊཡཱ་ཋཡཱ་ཌཡཱ། བཅུ་གསུམ་ལ་ཡཱ་ཎཡཱ་
ཙཡཱ་ ཚཡཱ། བཅུ་བཞི་ལ་ཛཡཱ་ ཛྷཡཱ་ ཉཡཱ་ ཀཡཱ། བཅོ་ ལྔ་ལ་ ཁཡཱ་ གཡཱ་ གྷཡཱ་ ངཡཱ་ སྡེ་
ཡཱ་ཡིག་རིང་པོས་བྱིན་གྱིས་བརླབས་པའི་གསལ་བྱེད་སུམ་ཅུ་བསྡུ་བའི་རིམ་པས་སོ།།
ཟླ་བ་བཅུ་པའི་དཀར་ཕྱོགས་ཁུ་བའི་ས་ཁམས་རྡུལ་ལ་འཇུག་པ་ནི། ཚེས་
གཅིག་ལ་ངལ་གྷལ་གལ་ཁལ། གཉིས་ལ་ཀལ་ཉལ་ཛྷལ་ཛལ། གསུམ་ལ་ཚལ་
ཙལ་ཎལ་ཌྷལ། བཞི་ལ་ཌལ་ཁལ་ཊལ་མལ། ལྔ་ལ་བྷལ་བལ་ཕལ་པལ། དྲུག་
ལ་ནལ་དྷལ་དལ་ཐལ། བདུན་ལ་ཏལ་རྐལ་ཤལ་ཥལ། བརྒྱད་ཀྱི་ཕྱེད་སྔ་མ་ལ་
- 71 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
སྤེལ་སལ་སྟེ། ཡོན་ཏན་གྱི་ཨལ་ཡིག་གིས་བྱིན་གྱིས་བརླབས་པའི་གསལ་བྱེད་
སུམ་ཅུ་དང༌། ཕྱི་མ་ལ་ངལ་གླུ། དགུ་ལ་གླ་ ཀླ་ཀླ་ཉལ། བཅུ་ལ་ཛྷལ་ ཛལ་ཚལ་
ཙལ། བཅུ་གཅིག་ལ་ཎལ་ཌྷལ་ཌལ་ཋལ། བཅུ་གཉིས་ལ་ཏལ་སླ་བྷལ་བླ། བཅུ་
གསུམ་ལ་ ཕལ་བླ་རླ་དྷལ། བཅུ་བཞི་ལ་དལ་ཐལ་ཏལ་སྐལ། བཅོ་ལྔ་ལ་ཧྥ་ཟླ་
ཀླལ་སླ། ཞེས་པ་ལ་ཡིག་གིས་བྱིན་གྱིས་བརླབས་པའི་གསལ་བྱེད་སུམ་ཅུ་སྤོ་
པའི་རིམ་པས་སོ། །དེའི་ནག་ཕྱོགས་ལ་རྡུལ་གྱི་ནམ་མཁའི་ཁམས་ཁུ་བ་ལ་འཇུག་
པ་ནི། ཚེས་གཅིག་ལ་སཱ་ཎྷཱ་ཥཱ་ཤཱ། གཉིས་ལ་ཀཱ་ཏཱ་ཐཱ་དཱ། གསུམ་ལ་དྷཱ་ནཱ་པཱ་ཝཱ།
བཞི་ལ་བཱ་བྷཱ་མཱ་ཊཱ། ལྔ་ལ་ཞྭ་ཌ་ཌྷ་ཎཱ། དྲུག་ལ་ཙཱ་ཚྭ་ཛཱ་ཛཱ། བདུན་ལ་ནཱཀཱ་ཁཱ་གཱ།
བརྒྱད་ཀྱི་ཕྱེད་སྔ་མ་ལ་གྷ་དཱ། ཞེས་པ་འཕེལ་བའི་ཨ་ཡིག་གིས་བྱིན་གྱིས་བརླབས་
པའི་གསལ་བྱེད་སུམ་ཅུ་དང་། ཕྱེད་ཕྱི་མ་ལ་སཧཱ་ཀྐཱཔཱ། དགུ་ལ་ཥཧཱ་ཤཧཱ་ཎཧཱ་ཧཱ།
བཅུ་ལ་ཐཧཱ་དྷཱ་དྷཧཱ་ནྡྷ། བཅུ་གཅིག་ལ་ བྷཱ་ ཕཧཱ་བྷཱ་ བྷཧཱ། བཅུ་གཉིས་ལ་མཧཱ་ཊཧཱ་
ཋཧཱ་ཌཧཱ། བཅུ་གསུམ་ལ་ཆ་ཧཱ་ཎཧཱ་ཙཧཱ་ཚཧཱ། བཅུ་བཞི་ལ་ཛྷཱ་ཛྷཧཱ་ཉཧཱ་གྷ། བཅོ་ལྔ་
ལ་ལྷ་གྷ་གྷཧཱ་དྷ་སྟེ། ཧཱ་ཡིག་རིང་པོས་བྱིན་གྱིས་བརླབས་པའི་གསལ་བྱེད་སུམ་ཅུ་
བསྡུ་པའི་རིམ་པས་སོ། །
དེ་ལྟར་ཟླ་བ་དྲུག་པ་ལ་སོགས་པ་ལྔ་ནི་རེ་རེ་ཞིང་ཆ་བཞི་བཞིར་ཕྱེ་བ་ལས་
དཀར་ཕྱོགས་ཀྱི་ཕྱེད་སྔ་མ་ལྔ་ལ་ཨ་ཨེ་ཨར་ཨོ་ཨལ། ཕྱེད་ཕྱི་མ་ལྔ་ལ་ཧ་ཡ་ར་ཝ་ལ།
ནག་ཕྱོགས་ཀྱི་ཕྱེད་སྔ་མ་ལྔ་ལ་ཨཱལ་ཨོ་ཨཱར་ཨེ་ཨཱ། ཕྱེད་ཕྱི་མ་ལྔ་ལ་ལཱ་ཝཱ་རཱ་ཡཱ་ཧཱ་
རྣམས་ཀྱིས་བྱིན་གྱིས་བརླབས་པའི་གསལ་བྱེད་བཞི་བཞི་ཞག་རེ་ལ་འཇུག་གོ །
དེ་ནས་ཟླ་བ་བཅུ་གཅིག་པའི་ཚེས་སུམ་ཅུ་ལ་རཾ་ཧཱུཾ་གཾ་ཁཾ་ཀཾ། ཧཾ་དྷཾ་ཛཾ་ཚོ་ཙཱ།
ཎཾ་དྷཾ་ཌ་ཊཾ་ཊཾ། མཾ་བྷཾ་ཁཾ་ཡཾ་པཾ། ནཾ་དྷཾ་དཾ་ཐཾ་ཏཾ། ཀིཾཤྲཱི་ཎཾ ཁཾ་སཾ། ཞེས་པ་ཐིག་ལེས་



མངལ་དུ་ཡི་གེ་འཕེལ་ཚུལ།
བྱིན་གྱིས་བརླབས་པའི་ གསལ་བྱེད་སུམ་ཅུ་ སྤྲོ་བའི་རིམ་པ་དང༌། ཟླ་བ་བཅུ་
གཉིས་པའི་ཚེས་སུམ་ཅུ་ལ་སཀླ༠ཤཎ ཏཐདདྷན པཕབབྷརཿ ཊ
ཋཌཎྷརཿ ཚཛཛྷ ཀཁགགྷརཿ ཞེས་པ་རྣམ་པར་བཅད་པས་བྱིན་
གྱིས་བརླབས་པའི་ གསལ་བྱེད་སུམ་ཅུ་བསྡུ་བའི་ རིམ་པས་འཇུག་སྟེ། དེ་ལྟར་
མངལ་བཟུང་བའི་ཟླ་བ་གཅིག་གི་རྗེས་ལ་ཟླ་བ་བཅུ་གཉིས་ཀྱིས་ཕུང་པོ་དང་
ཁམས་དང་སྐྱེ་མཆེད་ལ་སོགས་པ་གྲུབ་ཅིང་། རྩ་བདུན་ཁྲི་ཉིས་སྟོང་རྫོགས་ལ།
མངལ་བཟུང་བའི་ཟླ་བ་དང་ལྷན་ཅིག་ཟླ་བ་བཅུ་གསུམ་ལ་ཡི་གེ་སྟོང་ཉི་ཤུའོ། །
ཞེས་པ་འདི་ཡང་། དཀའ་བའི་གནད་ཀྱི་འཕྲང་སྒྲོལ་ཅིག་ཡིན་ཡང་གོ་བདེ་བར་བྱ་
བའི་ཕྱིར། ཕྱོགས་གཅིག་ཏུ་བསྡེབས་ནས་གསལ་བར་བྱས་ཏེ། ཤེས་རབ་རྒྱལ་
མཚན་དཔལ་བཟང་པོས་བཀོད་པའོ།། །།མངྒ་ལཾ། བྷ་ཝན་ཏུ། ཞུས་དག། །།
《མ་དཔེ་ནི་འབྲས་གནས་བཅུའི་དཔེ་རྙིང་ཕྱི་ལ། ༢༠༧ སྤར་མ་ཞིག་ཡིན།)
3-



༄༅། །དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་
ངེས་དོན་ཟབ་མོ་རྣམས་ཕྱོགས་གཅིག་ཏུ་
བསྡུས་པ་བཞུགས་སོ། །
དཔལ་དུས་ཀྱི་འཁོར་ལོ་ལ་ཕྱག་འཚལ་ལོ། །ཐམས་ཅད་མཁྱེན་པ་ཡེ་ཤེས་སྐུ་
དང་ཉིན་མོར་བྱེད་པའི་སྐུ་སྟེ་པད་མའི་འདབ་མ་རྒྱས་པའི་སྤྱན། །སངས་རྒྱས་སེང་
གེའི་ཁྲི་ལ་བཞུགས་པ་ལྷ་མཆོག་རྣམས་ཀྱིས་བཏུད་ལ་རྒྱལ་པོ་ཟླ་བ་བཟང་པོ་ཡིས།།
མགོ་བོས་རབ་ཏུ་ཕྱག་འཚལ་ལག་པའི་པད་མ་སྦྱར་བ་ཡན་ལག་མཆོག་ལ་བཞག་
ནས་ཞུས་པ་ནི། །རྣལ་འབྱོར་དཔལ་ལྡན་དུས་འཁོར་ཀ་ཕྲེང་ལྡན་པའི་ཨ་འདུས་
སུ་སྟེ་མི་རྣམས་དགྲོལ་བའི་དོན་དུའོ། །སྟོང་པ་ཡེ་ཤེས་ཀྱང་སྟེ་ཐིག་ལེ་མཆོག་དང་རྡོ་
རྗེ་འཛིན་པ་སངས་རྒྱས་ལྷ་དང་ལྷ་མིན་ཡང་། །ཕྱི་དང་ལུས་དང་གཞན་ལ་ཡང་སྟེ་
རང་བཞིན་རྣམས་ལ་སྐྱེས་བུ་ཉི་ཤུ་ལྔ་པའི་བདག་ཉིད་དང་། །ལུས་ལ་སྣ་ཚོགས་
ཚད་དང་སྲིད་པ་གསུམ་གྱི་བཀོད་པ་ལྷ་དང་ལྷ་མིན་རྣམས་ཀྱི་ལོངས་སྤྱོད་དང༌། །
དཀྱིལ་འཁོར་དང་ནི་དབང་སྟེ་སྐབས་གསུམ་པ་དང་མི་ཡི་བླ་མ་འདི་རྣམས་ཡང་
དག་བཤད་དུ་གསོལ། །ཟླ་བ་བཟང་པོ་ཁྱོད་ལ་བདག་མགུ་གང་ཞིག་ཁྱེད་ཀྱིས་
དྲིས་པ་འདི་ནི་རབ་མཆོག་ལྷ་རྣམས་དང་། །མི་དང་སྲིན་པོ་ལྷ་མིན་ཀླུ་དང་ཆགས་
བྲལ་ཐུབ་མཆོག་རིགས་རྣམས་དག་གིས་ཤེས་པ་མིན་པས་སོ། །མྱ་ངན་འདས་པ་
ལ་སོགས་འཛིན་མའི་མཐར་ཐུག་ཚིག་གི་བགྲོད་པ་དང་བཅས་སྦྱོར་བ་མཐའ་
དག་ནི། །ལུས་དབུས་སུ་སྟེ་དཀྱིལ་འཁོར་དག་དང་དབང་ནི་བཤད་པར་བྱ་ཡིས་
74 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
ང
མི་ཡི་བདག་པོ་བཟང་པོ་ཉོན། །མངལ་དུ་མངལ་ན་གནས་པའི་སྡུག་བསྔལ་བཙའ་
བའི་དུས་དང་བྱིས་པའི་དངོས་པོ་ལ་ཡང་སྡུག་བསྔལ་ཏེ། །གཞོན་ནུ་ལང་ཚོ་དག་
ལ་བུད་མེད་དང་བྲལ་ནོར་དང་འབྱོར་ཉམས་ཉོན་མོངས་སྡུག་བསྔལ་ཆེན་པོ་གང་། །
རྒན་པོ་ཉིད་ལ་མཆི་བའི་སྡུག་བསྔལ་སླར་ཡང་འགྲོ་བ་དྲུག་ཏུ་འཇིགས་སྟེར་ངུ་འབོད་
ལ་སོགས་ཏེ། །སྒྱུ་མས་རྨོངས་ པར་ བྱས་ པའི་མཐའ་དག་འགྲོ་བ་འདི་ནི་སྡུག་
བསྔལ་དག་ལས་སྡུག་བསྔལ་འཛིན་པར་བྱེད། །འཁོར་བར་མི་ཉིད་དུ་ནི་འགྱུར་
བ་དག་ཀྱང་བརྒྱ་ལམ་ན་སྟེ་ཆོས་ཀྱི་བློ་ནི་རེས་འགའ་ན། །དེ་ལ་དགེ་བའི་དབང་
གིས་སངས་རྒྱས་ལ་ནི་རྗེས་ཆགས་གྱུར་ཀྱང་དང་པོའི་ཐེག་པར་རབ་ཏུ་འཇུག །དེ་
ལས་དཔལ་ལྡན་རྡོ་རྗེ་ཐེག་པ་གསུངས་པ་ལ་ནི་བློ་གྲོས་མ་ལུས་བརྒྱ་ལམ་དག་ན་
འཇུག །དེ་ལས་སངས་རྒྱས་ཉིད་འདོད་མཆོག་གི་བདེ་བའི་གོ་འཕང་དག་ལ་
འཇུག་པ་ཨེ་མ་ཤིན་ཏུ་དཀའ། །སྒྲ་ལ་སོགས་པ་དྲུག་པོ་རྣམས་ཀྱི་ལས་སུ་འགྱུར་
ཏེ་དབང་པོ་དྲུག་པོ་དག་ཀྱང་བྱེད་པའོ། །ལོ་དག་ཟླ་བ་ཕྱོགས་དང་ཉིན་དང་མཚན་
མོ་ཚེས་དང་ཟླ་བ་ཉི་མ་དག་ཀྱང་བྱེད་པ་པོ། །དེ་རྣམས་སྡུད་པའི་བྱེད་པོ་འདིར་ནི་
གཞན་འགྱུར་བསྐྱེད་པའི་བྱེད་པ་པོ་ནི་བྱེད་པ་པོ་མ་ཡིན། །མཁའ་ཁྱབ་མཁའ་ཡི་
རྡོ་རྗེ་ཅན་ནི་ཡུལ་དང་རྣམ་བྲལ་ཡོན་ཏན་མེད་ལ་རང་བཞིན་མེད་པའོ། །བདག་
ཉིད་འཆིང་སྟེ་རང་བཞིན་ལ་གནས་ཡོན་ཏན་རྣམ་རྟོག་རྣམས་ཀྱིས་དར་གྱི་སྲིན་བུ་
ཇི་བཞིན་ཉིད། །བདག་ཉིད་བདག་གི་ངེས་པར་སླར་ཡང་རྣམ་པར་རྟོག་པ་མེད་
པའི་ཡིད་དག་ལས་ནི་གྲོལ་བར་བྱེད། །དེ་ཕྱིར་རྒྱལ་བ་རང་གི་ལས་ནི་རང་བཞིན་
ཡོན་ཏན་ལ་གནས་སྡུག་བསྔལ་དང་ནི་བདེ་བ་བྱེད། །རང་བཞིན་རྣམ་པར་བྲལ་
བ་སུ་ཞིག་བྱེད་པོ་ཅི་ཞིག་བྱེད་དེ་མི་ཤེས་འཇིག་རྟེན་རྨོངས་པར་བྱེད། །དེ་ཕྱིར་
75 -



བཞག་
མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༩ །
བྱེད་པོ་འགའ་ཡང་སྲོག་ཆགས་རྣམས་ཀྱི་བདེ་དང་སྡུག་བསྔལ་དག་ནི་མི་སྦྱིན་མི་
འཕྲོག་སྟེ། །འཁོར་བ་དག་ཏུ་རྣམ་པ་གསུམ་པོ་གང་བྱས་སྔོན་གྱི་ལས་ནི་འབྲས་
བུ་རབ་ཏུ་སྦྱིན་པར་འགྱུར། །སྐྱེད་དང་སྡུད་པའི་བྱེད་པོ་ཅི་ཞིག་བྱེད་དེ་མི་ཤེས་
འཇིག་རྟེན་རྨོངས་པ་རྣམས་ཀྱི་བློ་ཡིན་ཏེ། །ལུས་ལ་དཔག་མེད་དགེ་བ་འཕྲོག་
པར་བྱེད་པའི་བུག་པ་རང་གི་དབང་པོ་རྣམས་ཀྱིས་མཐོང་མ་ཡིན། །བདག་ནི་
བྱེད་པོ་སྡུག་བསྔལ་བདེ་བ་རབ་ཏུ་སྦྱིན་པ་པོ་དེར་འགྱུར་བ་མིན་ནོ་མི་ཡི་བདག།
འགའ་ཡང་བཅིང་དང་གྲོལ་བར་འགྱུར་མིན་མི་ཡི་བདག་པོ་སེམས་ཀྱི་ནུས་པ་
རྣམ་པར་སྤང་ནས་སོ། །བུམ་པའི་ནང་དུ་ཆུ་ནི་ལེན་པར་བྱེད་པ་ན་ཡང་ནམ་མཁའ་
འགྲོ་བ་མིན་པ་ཇི་ལྟ་བར། །མཁའ་ཁྱབ་མཁའ་ཡི་རྡོ་རྗེ་ཅན་ནི་ཡུལ་དང་རྣམ་པར་
བྲལ་བ་ལུས་ཀྱི་དབུས་སུ་དེ་བཞིན་ནོ། །དེ་ལྟར་ལས་ནི་ཡོད་པར་སྨྲ་བ་པོར་འགྱུར་
བཅོམ་ལྡན་སྟོན་པ་གཅིག་པུ་དེ་ནི་བྱེད་པོ་མིན། །ཀུན་མཁྱེན་དང་པོའི་སངས་
རྒྱས་སྲིད་གསུམ་གྱིས་བཏུད་དུས་ཀྱི་འཁོར་ལོ་ཡིན་གྱི་འཁོར་ལོ་གཞན་མ་ཡིན། །
ཚངས་པ་ཁྱབ་འཇུག་དྲག་པོ་དག་ཀྱང་གང་གི་ཞབས་ཀྱི་ཆུ་སྐྱེས་དྲུང་དུ་ལྷག་པར་
སྐྱབས་འགྲོ་བ། །དུས་ཀྱི་འཁོར་ལོ་རྒྱལ་བ་མཆོག་བསྐྱེད་ཡོན་ཏན་མེད་ཅིང་རྣམ་
རྟོག་མེད་པ་དེ་ལ་ཕྱག་འཚལ་ལོ། །ཡན་ལག་དང་བཅས་རིག་བྱེད་དྲན་པའི་གཞུང་
དང་བཅས་དང་རྟོག་གེ་གྲུབ་པའི་མཐའ་ལྡན་འཇིག་རྟེན་དུ། །སྙན་ངག་མཁན་པོ་
རྒྱས་པ་མེ་ལ་སོགས་པ་རྣམས་ཀྱིས་བྱས་པའི་བསྟན་བཅོས་གཞན་ཡང་རིག་པ་
མིན། །རིག་པ་ཞེས་པ་ནང་རིག་འགྱུར་མེད་ཀྱང་སྟེ་འཇིག་རྟེན་འདིར་ནི་ཐུབ་པ་
རྣམས་ ཀྱིས་རབ་གསུང་ཉིད། །གང་ལས་ འཇིག་རྟེན་གསུམ་པོ་མཐའ་དག་ཏུ་
འགྱུར་མི་ཡི་བདག་པོ་སླར་ཡང་གང་ལ་ཐིམ་པའོ། །རྣལ་འབྱོར་དབང་པོ་རྣལ་
- 76 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ། །
འབྱོར་མ་ཐོབ་རབ་ཏུ་གཡོ་བའི་ཡིད་ཀྱིས་གལ་ཏེ་ཤི་བར་གྱུར་པ་ན། །དཔལ་
ལྡན་མི་ཡི་འཇིག་རྟེན་དུ་ནི་རབ་མཆོག་ཐུབ་པའི་རིགས་སུ་རབ་འགྲོ་སླར་ཡང་
གང་དུའང་སྐྱེ་ལྡན་མིན། །ཇི་སྲིད་སེམས་ཀྱི་རང་བཞིན་དག་ནི་རྣམ་གསུམ་སྲིད་
པའི་དབང་གིས་ཚོར་བ་བདེ་དང་སྡུག་བསྔལ་བ། །དེ་སྲིད་འཇིག་རྟེན་འཁོར་བ་
འདིར་འཁྱམ་མི་ཡི་བདག་པོ་མཐོ་རིས་མི་ཡུལ་དག་དང་འོག་ཏུ་ཡང་། །སྟོང་པ་
ལ་ནི་དུ་བ་སོགས་ལ་བླ་མའི་ངེས་པའི་དབང་གིས་གཟུགས་བརྙན་མཚམས་སུ་
བསྒོམ་པར་བྱ། །དེ་ནས་རྩ་ཡི་འཁོར་ལོ་རྣམས་སུ་སྲོག་དང་ཐུར་སེལ་རླུང་ནི་བརྟན་
པ་དག་ཀྱང་བྱེད་པ་སྟེ། །ཕྱི་ནས་ཟླ་བ་ངེས་པར་འགོག་པ་གཟའ་བཞིན་བྱེད་དེ་
བྱང་ཆུབ་སེམས་ནི་རྣལ་འབྱོར་པ་ཡིས་སོ། །དེ་ནས་གང་ཞིག་ཅུང་ཟད་འདོད་པ་
དག་ནི་ཉིན་ཞག་འགའ་ཡིས་སྐྱེ་བ་འདི་ལ་ཐོབ་པར་འགྱུར། །ཉི་མ་ཟླ་བ་འགོག་
པ་མཉམ་དང་མི་མཉམ་བགྲོད་པ་ལ་སྟེ་དབུ་མ་མེ་ལ་རབ་ཏུ་ཞུགས། །སྲོག་དང་
ཐུར་སེལ་གཉིས་པོ་དག་ཀྱང་ཉིན་ཞག་དང་པོ་སོང་ན་དུས་མིན་འཆི་བ་བསླུ་བ་སྟེ།།
ལག་པ་དང་བཅས་རྐང་པའི་མཐེ་བོའི་ཚིགས་དང་སེན་མོའི་མཐར་ནི་སྲོག་གིས་
ཀུན་ཏུ་གང་བྱས་ནས། །འཁོར་ལོ་དྲུག་ལ་སངས་རྒྱས་ལྷ་མོ་འཇིགས་བྱེད་ཕྱག་གི་
པད་མོ་རྣལ་འབྱོར་པས་ནི་བསྒོམ་པར་བྱ། །ཐུར་སེལ་བསྐུམ་ན་འདོད་པར་འགྱུར་ཏེ་
ལུས་མཆོག་དག་ལ་རླུང་གི་ནད་ནི་ལུས་དག་ལའོ། །སྲོག་རྩོལ་དག་ནི་བད་ཀན་
ལ་འགྱུར་སླར་ཡང་དེ་དག་གཏོར་བ་མཁྲིས་པ་དག་གི་སྐྱོན་ལའོ། །སྟེང་དང་འོག་
ནི་ཡང་དག་འགོག་པ་བདེ་བར་བྱེད་པར་འགྱུར་ཏེ་འདུས་པ་དག་དང་རིམ་ལ་ཡང་།།
ལྟེ་བའི་སྟེང་དུ་སྲོག་གི་རླུང་ནི་མཐའ་དག་ནད་འཕྲོག་ལྟེ་བའི་རྩ་བར་གཞན་པ་
དག་ཀྱང་ངོ༌། །ཐུར་སེལ་རླུང་ནི་རྣམ་པ་གསུམ་གྱིས་ལམ་དུ་བགྲོད་པ་དག་ནི་



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༤༽
བརྩམ་ཞིང་སྲོག་ཉིད་སྟེང་ནས་ཀྱང་། །ཇི་སྲིད་ཡང་དག་འཕྲད་དེ་མེ་ནི་སྟོབས་
དང་ལྡན་ཞིང་ལུས་ཀུན་ལ་ནི་ཁྱབ་པར་རབ་འགྱུར་བ། །དམུ་ཆུ་སྐྲན་དང་གཞང་
འབྲུམ་ནད་རྣམས་དག་དང་ལྟོ་བར་སོན་པ་ཟླ་བའི་སྦྱོར་བས་འཇོམས་པ་སྟེ། །
དབུགས་བརྩེགས་དང་ནི་གློ་དང་རྣམ་པ་གསུམ་གྱི་དུག་དང་མིག་གི་ནད་ལ་སོགས་པ་
དག་ཀྱང་ངོ༌། །མཆན་ཁུང་གཡས་དང་གཡས་མིན་ལས་ནི་ནུ་མ་དག་ཀྱང་སྟོབས་
ལྡན་མནན་ཏེ་སྲོག་ནི་བཀག་པ་ལས། །གཡས་ནས་གཡོན་པའི་རྩར་ནི་འཕྲལ་ལ་
རབ་ཏུ་འབབ་སྟེ་གཡོན་པའི་མཆན་ཁུང་ལས་ཀྱང་གཡས་སུའོ། །ཟླ་བ་ཕྱེད་ཀྱིས་
ཀྱང་ནི་འཆི་སྟེར་འཆི་ལྟས་འཕྲོག་སྟེ་རྣལ་འབྱོར་ལྡན་པའི་རྣལ་འབྱོར་པ་ཡིས་སོ།།
ལོ་ཕྱེད་ཀྱིས་ནི་སྔགས་པ་རྣམས་ཀྱི་མཆོག་གི་ལུས་ལ་དཀའ་བའི་མཛེ་འཕྲོག་དེ་
ལས་གཞན་ལྟ་ཅི། །ཤེས་རབ་ལུས་ལ་རང་སེམས་ལྟུང་བ་དག་ཀྱང་རྟག་ཏུ་སྲོག་
གི་རླུང་གིས་འགོག་པ་དག་ལས་ཏེ། །བདུན་ཅུའི་ལོ་ཡིས་རྒ་བ་སྐྲ་དཀར་བཅས་
པ་དག་ཀྱང་ལོ་གཉིས་རབ་ཏུ་རྫོགས་ནས་ངེས་པར་འཕྲོག །ཉི་མ་འགའ་ཡིས་
ལམ་དང་སེམས་ནི་རབ་ཏུ་འཕྲོག་པ་དག་ལས་དེ་སྟེར་ ཕྱག་རྒྱའི་དངོས་གྲུབ་
འགྱུར། །སྲོག་རྩོལ་རབ་ཏུ་བྱས་ཏེ་སྙིང་ཁ་དེ་བཞིན་མགོ་བོ་དག་ནི་ཇི་སྲིད་མི་
ཡིས་གདུང་འགྱུར་བ། །དེ་ལས་སྟེང་དག་ཏུ་ནི་བཟང་པོའི་པད་མར་བརྒྱལ་བར་
འགྱུར་ཏེ་མ་བསྡམས་པའམ་སྟོབས་དག་གིས། །གཙུག་ཏོར་ཕུག་ཅིང་ཕུང་པོ་དག་
དང་ཁམས་རྣམས་སྤངས་ནས་འཆི་བ་ཉིད་དུ་འཕྲོག་འགྱུར་ཏེ། །ཕྱག་རྒྱ་འགྲོགས་
པ་རབ་ཉམས་སྐྱེས་བུ་རྣམས་ཀྱི་སྐྱེ་བ་འདི་ཉིད་ལ་ནི་བདེ་འབྲས་སྟེར་བ་མེད། །
ཕྱག་རྒྱ་གསུངས་པ་བསྒོམ་པའི་དོན་དེ་ཉིན་མཚན་དོན་དུ་ཆགས་པ་ཟད་པའི་དོན་
ནི་མིན་པ་ཉིད། །གསུང་གི་རྡོ་རྗེ་མཆོད་པའི་དོན་དེ་ངེས་པར་སྔགས་པ་རྣམས་ལ་
-78-



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
མྱོས་བྱེད་གསུངས་པ་ཉིད་མ་ཡིན། །ཁ་ཟས་ཐམས་ཅད་བདེ་བའི་དོན་དེ་ཉིན་
ཞག་སོ་སོའི་དུས་སུ་མ་ཞུའི་རྒྱུར་ཡང་མ་གསུངས་སོ། །དཔལ་ལྡན་སྤྱོད་པ་དངོས་
གྲུབ་རྒྱུ་སྟེ་མཚན་མོ་དུར་ཁྲོད་འཁྱམས་པ་དག་ཀྱང་རྩེད་མོའི་དོན་མ་ཡིན། །བདག་
ཉིད་ལས་ཀྱི་རྣམ་སྨིན་སྲིད་པ་གསུམ་དང་དུས་ཀྱི་འགྲོ་བ་ཡན་ལག་བཅུ་གཉིས་
རྟེན་འབྲེལ་ལས། །ཡང་དག་བྱུང་དང་རིག་བྱེད་བདེན་པ་གཉིས་ཀྱིས་བསྒྱུར་བའི་
དགུ་ནི་མ་འདྲེས་སངས་རྒྱས་ཆོས་རྣམས་ཏེ། །ཕུང་པོ་ལྔ་དང་སྐུ་གསུམ་ལྷན་སྐྱེས་
ཞེས་དང་དེ་བཞིན་ཉིད་དུ་བེམ་པོ་མ་ཡིན་སྟོང་པ་ཉིད། །འདི་དག་གང་དུ་གསུངས་པ་
དེ་ནི་ངེས་པར་རྡོ་རྗེ་ཅན་གྱི་བསྟན་པ་དག་ཏུ་རབ་ཏུ་འགྱུར། །ཡང་དག་སྦྱོར་བ་
ཉིད་ལས་ཐམས་ཅད་དུ་འགྱུར་མི་ཡི་བདག་པོ་འདོད་པས་མ་ཡིན་ལས་ཀྱི་གཟུགས།།
ཡང་དག་སྦྱོར་བ་ལས་ནི་ཆུ་ཤེལ་ལས་ཀྱང་ཆུ་རུ་འགྱུར་ཏེ་མེ་ལོང་དག་ལས་དངོས་
པོའི་གཟུགས། །སྒྱུར་བའི་རྒྱུ་ལས་ལྕེ་འཇོག་རང་གི་སྒྲ་ལས་གཅིག་ཤེས་དག་པའི་ས་
བོན་ལས་ནི་མྱུ་གུར་འགྱུར། །ཁབ་ལེན་ལས་ཀྱང་ལྕགས་ཀྱི་ཐུར་མ་དག་ནི་གཡོ་
བར་འགྱུར་ཏེ་འདོད་པས་འདི་ལ་ཅི་ཡང་མིན། །དངོས་པོ་རྣམས་ཀྱི་ནུས་པ་འདི་
ནི་སྲིད་པ་གསུམ་གྱི་གནས་སུ་སུ་ཞིག་གིས་ཀྱང་སྤྲུལ་པ་མིན། །བདག་ཉིད་འབྱུང་
བ་ཡོད་ཅིང་དགེ་དང་མི་དགེའི་འབྲས་བུ་ཡོད་དོ་བྱེད་པོའི་རྣམ་པར་དམན། །འགྲོ་
བ་པོ་མེད་ཐར་པའི་དོན་དུ་འགྲོ་བ་ཡོད་ཅིང་མ་ལུས་འཆིང་བ་ཡོད་དེ་བཅིངས་པ་
མེད། །དངོས་པོ་དངོས་མེད་དག་ཀྱང་ཡོད་དེ་སྐད་ཅིག་རྣམ་བྲལ་རང་བཞིན་མེད་
པ་དག་གི་སྲིད་པ་ཡོད། །འདི་རྣམས་བདག་གི་བདེན་པའི་ཚིག་སྟེ་ལྷ་དང་གདེངས་
ཅན་རྣམས་ཀྱི་གདོན་བཅས་ཚིག་གིས་འཇོམས་མི་འགྱུར། །གང་ཞིག་དེ་ཉིད་གང་
ཟག་ཅེས་བྱ་ལུས་ལ་གནས་པར་སྨྲ་བ་དེ་ནི་རང་བཞིན་དག་གིས་ཉམས། །ཀུན་
- 79 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༢༽
རྫོབ་དག་གིས་དོན་ནི་སྨྲ་བ་པོ་ཡང་དོན་དམ་མ་རིག་མེད་པ་དག་ཏུ་འདོད་པའོ། །
སྲིད་གསུམ་མཐའ་དག་རྣམ་པར་ཤེས་པ་ཉིད་དུ་སྨྲ་བ་པོ་ཡང་རྣམ་པར་ཤེས་པ་
འདོད་པར་བྱེད། །གང་ཞིག་སྙིང་རྗེ་སྟོང་ཉིད་གཉིས་སུ་མེད་པར་སྨྲ་བ་པོ་ཕྱོགས་
ཉམས་དེ་ནི་མཉམས་པར་འགྱུར་རོ། །འཁོར་བའི་ལས་ལས་གྲོལ་བ་གང་ཞིག་
འཇིག་རྟེན་སྟེང་ན་གནས་པ་བདེ་བ་དག་གི་གནས་སུ་འགྲོ། །འཇིག་རྟེན་གསུམ་
ཡང་ཕྲ་རབ་རྣམས་ཀྱིས་གང་ཞིག་བཀོད་པ་དེ་ནི་དུས་ཀྱི་རྟག་ཏུ་རྟག་པ་མིན། །
ཞེས་པ་ལ་སོགས་བསྟན་པ་དུས་ཀྱི་འཁོར་ལོ་ས་ལ་རབ་ཏུ་གསལ་མཛད་ཡེ་ཤེས་
སླད་དུ་སྟེ། །འཇམ་དང་སྲ་དང་གཞན་པའི་བག་ཆགས་སྟོབས་ཀྱིས་སྐྱེས་བུ་རྣམས་
ཀྱིས་རྗེས་སུ་འབྲང་བ་སྟེ། །སེམས་ནི་ངེས་པར་དངོས་པོའི་ཚོན་གྱིས་ཉེ་བར་
བཞག་པ་དག་ལས་ཤེལ་བཞིན་ཚོན་ལྡན་ཉིད་འགྱུར་བ། །གང་ཡིན་དེ་ཕྱིར་རང་
གཞན་རིགས་སུ་གྱུར་པའི་ཆོས་ནི་འགའ་ཡང་རྣལ་འབྱོར་པ་ཡིས་སུན་མི་དབྱུང་།།
ཆོས་ནི་སེམས་ཅན་ཕན་པ་ཡུལ་དང་རྣམ་པར་བྲལ་བ་དག་སྟེ་ཆོས་མིན་དག་ཀྱང་
གནོད་པའོ། །འཚེ་བ་རིག་བྱེད་ཚད་མ་ཅན་ནི་བདེ་བའི་འབྲས་བུ་མི་སྟེར་དུས་ཀུན་
ཏུ་ནི་སྡུག་བསྔལ་སྟེ། །དམ་པའི་བྱམས་ལྡན་རྨོངས་པའི་ཚིག་ལས་མཆོག་གི་བདེ་
བ་བྱེད་ཅིང་སེམས་ཅན་བདེ་ལ་རྗེས་སུ་ཆགས། །དེ་ཕྱིར་སེམས་ཅན་དོན་ནི་གཅིག་
པུ་ཉིད་དང་མི་བདག་ཡིད་ཀྱིས་རང་བཞིན་མེད་པར་བསྒོམ་པར་གྱིས། །ལྷ་མིའི་
བླ་མ་དང་ནི་མཐོ་རིས་འཇིག་རྟེན་དག་ཏུ་དབང་པོ་ས་སྟེང་དུ་ནི་འཁོར་ལོ་སྒྱུར། །
ས་འོག་དག་ཏུ་ཀླུ་ཡི་རྒྱལ་པོ་གདེངས་ཅན་རིགས་ཀྱིས་བཏུད་དང་ཀུན་ཏུ་འགྲོ་
དང་མཆོག་པ་སྟེ། །ཡེ་ཤེས་སངས་རྒྱས་ཐུབ་དབང་འགྱུར་མེད་མཆོག་དང་ཁྱབ་
བདག་རྣལ་འབྱོར་རྣམས་ཀྱི་རྡོ་རྗེ་རྣལ་འབྱོར་དང་། །རིག་བྱེད་ཨོ་ཀྱི་ཡི་གེ་གཙང་
- 80 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
མ་དག་སྟེ་རྒྱལ་པོ་དངོས་པོ་ཀུན་གྱིས་བདག་ལས་སྐྱབས་སུ་སོང་། །ཁྱོད་ནི་མ་
དང་ཁྱོད་ནི་ཕ་སྟེ་ཁྱོད་ནི་འགྲོ་བའི་བླ་མ་ཁྱོད་ནི་གཉེན་དང་གྲོགས་བཟང་ཡང་། །
ཁྱོད་ནི་མགོན་པོ་ཁྱོད་ནི་བྱེད་པོ་ཕན་དང་སྡིག་འཕྲོག་ཁྱོད་ནི་གོ་འཕང་ཕུན་སུམ་
ཚོགས་པ་ཡང་། །ཁྱོད་ནི་འབའ་ཞིག་གནས་དང་ཁྱོད་ནི་ཡོན་ཏན་མཆོག་གི་གནས་
ཏེ་སྐྱོན་རྣམས་བཅོམ་པ་ཁྱོད་ཉིད་དོ། །ཁྱོད་ནི་དམན་པ་རྣམས་ཀྱི་མགོན་དང་ཡིད་
བཞིན་ནོར་བུ་རྒྱལ་བའི་དབང་པོ་ཁྱོད་ལ་བདག་སྐྱབས་མཆི། །དང་པོར་ཡང་
དག་བསྟེན་བྱ་བླ་མ་དག་ཀྱང་དམ་ཚིག་ལྡན་ཞིང་རྡོ་རྗེ་ཐེག་ལ་ལྷག་པར་གནས།།
དེ་ཉིད་བསྒོམས་ཤིང་མ་ཆགས་དྲི་མ་དག་དང་རྣམ་པར་བྲལ་ཞིང་བཟོད་པའི་ངང་
ཚུལ་ལམ་ལ་ཞུགས། །སློབ་མ་རྣམས་ལ་ལམ་ནི་སྦྱིན་བྱེད་དམྱལ་བའི་འཇིགས་
པ་འཕྲོག་ཅིང་དེ་ཉིད་ལས་ནི་ཚངས་སྤྱོད་ལྡན། །བདུད་རྣམས་ལ་ནི་རྡོ་རྗེ་དབྱུག་
པ་དེ་ཡང་འཛིན་མའི་གཞི་ལ་རྡོ་རྗེ་སེམས་དཔའ་རབ་གྲགས་པའོ། །ང་རྒྱལ་དང་
ལྡན་ཁྲོ་བས་ཟིལ་མནན་དམ་ཚིག་རྣམ་བྲལ་རྫས་ལ་རྐམ་ཞིང་ཐོས་པ་དག་ཀྱང་
མེད། །སློབ་མ་རྣམས་ནི་སླུ་བའི་དོན་དུ་གཉེར་ཞིང་མཆོག་གི་བདེ་བའི་གནས་
ལས་སེམས་ཉམས་དབང་མ་བསྐུར། །ལོངས་སྤྱོད་དག་ལ་ཀུན་ཆགས་བག་མེད་
རྩུབ་མོའི་ཚིག་དང་བཅས་ཤིང་དབང་པོའི་དོན་དུ་འདོད་ལྡན་པ། །དེ་ཉིད་དམྱལ་
བ་བཞིན་དུ་སློབ་མ་རྣམས་ཀྱིས་རྫོགས་པའི་བྱང་ཆུབ་རྒྱུར་ནི་སྤང་བར་བྱ། །ཟབ་
ཅིང་རྒྱ་ཆེ་ལ་སེམས་བླ་མའི་ངེས་པ་ལ་དགའ་གཏོང་བའི་ངང་ཚུལ་དང་ལྡན་ཡོན་
ཏན་ཤེས། །ཐར་པ་དོར་གཉེར་རྒྱུད་ལ་གུས་ཤིང་གཡོ་བ་མིན་པའི་སེམས་ལྡན་དེ་
ཉིད་ཐོབ་པ་ཤིན་ཏུ་སྦེད། །གདུག་པ་རྣམས་ཀྱི་གྲོགས་ཉམས་སློབ་མ་དེ་ཉིད་བླ་
མ་ཤིན་ཏུ་མཁས་པ་རྣམས་ཀྱིས་བསྡུ་བྱ་བ། །ཤེས་རབ་དབང་ལ་སོགས་པའི་
- 81 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽
རྒྱུར་ཏེ་གཞན་ཞེས་བྱ་བ་སླར་ཡང་འབྲིང་པོ་བསོད་ནམས་དག་གི་རྒྱུར། །འདོད་
པའི་རྡོ་རྗེ་ལ་ནི་རྡོ་རྗེ་དྲིལ་བུ་ཕྱག་རྒྱ་བླ་མ་དག་ཀྱང་སྤྱི་བོས་བཟུང་བར་བགྱི། །
རིན་ཆེན་ལ་ནི་སྦྱིན་པ་སྦྱིན་བགྱི་འཁོར་ལོ་འདི་ལ་རྒྱལ་བ་མཆོག་གི་དམ་ཚིག་
བསྐྱང་བར་བགྱི། །རལ་གྲི་ལ་ནི་མཆོད་པ་བགྱི་སྟེ་གསལ་བར་ཆུ་སྐྱེས་རིགས་ལ་
སྡོམ་པ་རྣམས་ནི་བསྐྱང་བར་བགྱི། །སེམས་ཅན་རྣམས་ནི་ཐར་པའི་སླད་དུ་རྒྱལ་
བ་བསྐྱེད་མཛད་རིགས་ལ་བྱང་ཆུབ་བདག་གིས་བསྐྱེད་པར་བགྱི །ཁྲོ་བོའི་རྒྱལ་
པོ་ཕེབ་ན་མཚོན་ཆས་མཛེས་པའི་ལག་པ་དག་གིས་བདུད་ཀྱི་ཚོགས་ལ་སྡིག་བྱེད་
ཅིང་། །གཡོན་བརྐྱང་ལ་སོགས་སྟབས་རྣམས་དང་ནི་རྣམ་མང་བྱེད་པ་རྣམས་ཀྱིས་རྡོ་
རྗེའི་གར་གྱིས་གར་བྱེད་དེ། །བཞད་དང་ཧཱུྃ་གི་ཡི་གེ་འདྲེས་པས་དགྲ་ལ་འཇིགས་
པ་སྟེར་བ་དང་ནི་རྡོ་རྗེའི་གླུ་ཡང་བྱེད། །ངོ་ཚ་མེད་ཅིང་དགོས་པ་མེད་པར་འགྱུར་
ཏེ་ཡོན་ཏན་དབང་གིས་ལྷ་གཞན་རྣམས་ཀྱང་ཞི་བའོ། །སྐུ་ཕེབས་པས་ནི་རྣལ་
འབྱོར་ལྡན་པ་རང་བཞིན་ཡོན་ཏན་དབང་གིས་སྐུ་ཡི་བྱ་བ་བྱེད་པ་སྟེ། །གསུང་ཕེབས་
པས་ནི་ལྷ་དང་འབྱུང་པོ་ལྷ་མིན་རྣམས་ལས་རྣམ་པར་རྒྱལ་བའི་སྨྲ་བ་པོ་རུ་འགྱུར།།
ཐུགས་ཕེབས་པས་ནི་གཞན་གྱི་སྙིང་ལ་གནས་པ་དག་དང་བྱུང་དང་འབྱུང་བ་ཐམས་
ཅད་ཤེས་པར་འགྱུར། །ཡེ་ཤེས་ཕེབས་པས་སངས་རྒྱས་བླ་མའི་ཡང་བླ་མ་རྫུ་འཕྲུལ་
ལྡན་པའི་སྟོན་པ་གཅིག་པུར་འགྱུར། །ས་ཕེབས་པས་ནི་རྣལ་འབྱོར་པ་དག་རི་
དང་མཚུངས་པར་འགྱུར་ཏེ་ཆུས་ཀྱང་རབ་ཏུ་བསིལ་བར་འགྱུར། །མེ་ཕེབས་པས་
ནི་སྲེག་པར་འགྱུར་ཏེ་རླུང་གིས་ཀྱང་ནི་དེ་བཞིན་སྐམ་པ་དག་ཏུ་རབ་ཏུ་འགྱུར། །
སྟོང་པ་ཕེབས་པས་མི་སྣང་བར་འགྱུར་ས་སྟེང་དུ་ནི་མཁའ་ལ་སྤྱོད་པ་ཉིད་དུ་རབ་
ཏུ་འགྱུར། །དེ་བཞིན་གཟུགས་ལ་སོགས་པ་ཐམས་ཅད་རང་བཞིན་ཡོན་ཏན་དབང་



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ། །
གིས་རིམ་པ་ཡིས་ནི་རིགས་པར་བྱ། །འཚེ་དང་མི་བདེན་གཞན་གྱི་བུད་མེད་སྤང་
བྱ་གཞན་གྱི་ནོར་དང་ཆང་གི་བཏུང་བ་དེ་བཞིན་ཉིད། །འཁོར་བར་རྡོ་རྗེའི་ཞགས་
པ་དག་སྟེ་རང་གི་དགེ་བ་འཇོམས་བྱེད་སྡིག་པ་ལྔ་པོ་འདི་རྣམས་སོ། །གང་ཞིག་
གང་གི་དུས་སུ་བྱུང་བ་ལྷ་དང་མི་ཡི་བླ་མ་དེ་ཡི་མཚན་གྱིས་རབ་སྦྱིན་བྱ། །སྣ་
ཚོགས་གཙོ་བོའི་བཀའ་འདི་སྲིད་པའི་འཇིགས་པ་འཇོམས་པ་དག་སྟེ་ཁྱོད་ཀྱིས་
ཀྱང་ནི་བསྐྱང་བར་བྱ། །ཆོ་ལོ་ཁ་ན་མ་ཐོ་བཅས་པའི་ཟས་དང་ཚིག་ངན་གློག་དང་
འབྱུང་པོ་ལྷ་མིན་དབང་པོའི་ཆོས། །བ་ལང་བྱིས་པ་བུད་མེད་སྐྱེས་པ་རྣམས་དང་
ལྷ་མིའི་བླ་མ་གསོད་པ་ལྔ་ནི་མི་བྱའོ། །གྲོགས་པོ་རྗེ་བོ་རྣམས་དང་ལྷ་མིའི་བླ་མ་
དགེ་འདུན་ཡིད་བརྟེན་རྣམས་ལ་འཁུ་བ་སྤངས། །དབང་པོ་རྣམས་ནི་ཀུན་ནས་
ཆགས་པ་དག་སྟེ་དེ་ལྟར་སྲིད་པའི་བདག་པོའི་བརྟུལ་ཞུགས་ཉི་ཤུ་ལྔ། །ཕྱི་ནང་
དབང་ནི་བདུན་པོ་རྣམས་དང་རྣམ་གསུམ་འདིར་ནི་ཇི་བཞིན་བླ་མེད་ཡང་དག་
རབ་སྦྱིན་བྱ། །ཀླུ་དང་བཞི་ཡི་ནོར་བུ་གསེར་གྱི་བུམ་པ་དག་གམ་རྒྱལ་པོ་ས་ཡི་
རང་བཞིན་རིན་ཆེན་བཅས། །སྨན་དང་དྲི་དང་ལྡན་པའི་རྒྱལ་དང་རྣམ་རྒྱལ་བུམ་
པ་དག་གིས་ལྷ་མོ་རྣམས་ཀྱིས་ཁྲུས་བྱའོ། །སངས་རྒྱས་རབ་ཏུ་དབྱེ་བས་ཅོད་པན་
སྦྱིན་ཏེ་མཆོག་གི་བླ་མས་ནུས་མ་རྣམས་ཀྱིས་དར་དཔྱངས་ཉིད། །རྡོ་རྗེ་དྲིལ་བུ་ཉི་
ཟླ་ལས་ཏེ་བརྟུལ་ཞུགས་དག་ཀྱང་དབང་པོར་བཅས་པའི་ཡུལ་གྱིས་སྦྱར་བར་བྱ།།
ཁྲོ་བོ་རྣམས་ཀྱིས་བྱམས་སོགས་མིང་དེ་གསལ་བར་རྒྱལ་བའི་བདག་པོས་རྗེས་
གནང་འདོགས་བཅས་རབ་ཏུ་སྦྱིན། །རྡོ་རྗེ་དྲིལ་བུ་རབ་ཏུ་བྱིན་ནས་རབ་མཆོག་
སྙིང་རྗེ་དག་གིས་དག་པའི་ཆོས་ནི་བསྟན་པར་བྱ། །ངེས་པ་རྡོ་རྗེའི་རིགས་དག་ལ་
ནི་སྲོག་གཅོད་བྱ་སྟེ་རལ་གྲི་ལ་ཡང་བདེན་པ་མིན་པའི་ཚིག །རིན་ཆེན་ལ་ནི་
83-



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽
གཞན་ནོར་འཕྲོག་བྱ་མཆོག་གི་པད་མའི་རིགས་ཉིད་ལ་ཡང་གཞན་གྱི་བུད་མེད་
དབྲོག །ཆང་དང་སྒྲོན་མ་སངས་རྒྱས་རྣམས་དང་བཟང་པོའི་ཡུལ་རྣམས་མཐའ་
དག་འཁོར་ལོ་ལ་ནི་བསྟེན་པར་བྱ། །གཡུང་མོ་ལ་སོགས་མཐའ་དག་བུད་མེད་
རྣམས་ནི་གྲི་གུག་ལ་ཡང་མཁའ་ཡི་པད་མར་སྨད་མི་བྱ། །སེམས་ཅན་དོན་གྱི་སླད་དུ་
ནོར་དང་བཅས་པའི་ལུས་འདི་སྦྱིན་པར་བྱ་སྟེ་ཁྱོད་ཀྱིས་བསྲུངས་མི་བྱ། །རིགས་
ཀྱི་བུ་ཀྱེ་སངས་རྒྱས་ཉིད་དུ་འགྱུར་བ་གཞན་དུ་མཐའ་ཡས་བསྐལ་པས་མིན་པར་
རྒྱལ་བའི་གསུངས། །ཆུ་ནི་སྒྲོལ་མ་ལ་སོགས་ལྷ་མོ་ཅོད་པན་ཞེས་པ་རྒྱལ་བའི་དཔའ་
བོའི་དར་དཔྱངས་ནུས་མ་རྣམས། །རྡོ་རྗེ་དྲིལ་བུ་ཉི་ཟླ་དག་དང་བརྟུལ་ཞུགས་དག་
ཀྱང་ཡུལ་ཏེ་མིང་ནི་བྱམས་སོགས་སྦྱོར་བའོ། །རྗེས་གནང་རྫོགས་པའི་བྱང་ཆུབ་
དཔལ་མོ་སྲིད་པའི་འཇིགས་འཇོམས་དུས་ཀྱི་འཁོར་ལོ་རྗེས་སུ་རིགས་པ་སྟེ། །སྡིག་
པའི་དྲི་མ་འཕྲོག་པའི་དབང་བསྐུར་བདུན་པོ་འདི་རྣམས་དཀྱིལ་འཁོར་དུ་ནི་ཡང་
དག་རབ་ཏུ་སྦྱིན། །དབང་བདུན་རྣམས་ཀྱིས་མངོན་པར་དབང་བསྐུར་དགེ་བའི་
དབང་གིས་ས་བདུན་གྱི་ནི་དབང་ཕྱུག་ཉིད་དུ་འགྱུར། །བུམ་པ་གསང་བས་མངོན་
པར་དབང་བསྐུར་སླར་ཡང་ཕྱིར་མི་ལྡོག་པ་སོགས་སུ་ངེས་པར་རབ་ཏུ་འཇུག །ཤེས་
རབ་ཡེ་ཤེས་དག་གིས་མངོན་པར་དབང་བསྐུར་སྲིད་པའི་འཇིགས་པ་འཇོམས་
པའི་འཇམ་དབྱངས་ཉིད་དུ་འགྱུར། །གལ་ཏེ་གཡོ་སྒྱུའི་དབང་གིས་རྩ་བའི་ལྟུང་བ་
བྱུང་ན་དམྱལ་བར་འགྲོ་སྟེ་འདི་དག་སྡུག་བསྔལ་ལོ། །རྩ་བའི་ལྟུང་བ་རྣམ་པར་
དག་པར་འགྱུར་ཏེ་ཡོན་ཏན་ལྡན་པ་དབང་བདུན་ལ་གནས་དག་གིའོ། །བུམ་པ་
གསང་བ་ལས་ནི་གལ་ཏེ་བརྟུལ་ཞུགས་ངེས་པའི་དབང་གིས་གོང་མ་ལས་ནི་དག་
པ་མེད། །རྩ་བའི་ལྟུང་བ་བྱུང་བ་གང་ཞིག་དག་པའི་སླད་དུ་སླར་ཡང་དཀྱིལ་འཁོར་



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
འདིར་ནི་འཇུག་བྱ་སྟེ། །རྗེས་སུ་གནང་བ་ཐོབ་ནས་སླར་ཡང་ཚོགས་ཀྱི་འདུས་
པར་ཐུ་བོའི་མིང་ནི་ཆུང་བ་ཉིད་དུ་འགྱུར། །དཔལ་ལྡན་བླ་མའི་ཐུགས་དཀྲུགས་
པ་ལས་བུ་རྣམས་ཀྱི་ནི་རྩ་བའི་ལྟུང་བ་རི་བོང་འཛིན་པར་འགྱུར། །དེ་ཡི་བཀའ་
ལས་འགོངས་པས་གཞན་ཏུ་འགྱུར་ཏེ་དེ་བཞིན་སྤུན་ལ་འཁྲོས་པས་གསུམ་པའོ།།
བྱམས་པ་བཏང་བས་བཞི་པར་འགྱུར་ཏེ་བྱང་ཆུབ་སེམས་ནི་རབ་ཏུ་ཉམས་པ་
ལས་ཀྱང་མདའ་རུ་འགྱུར། །དྲུག་པ་གྲུབ་པའི་མཐའ་ལ་སྨོན་པའི་རི་བོ་དག་ཀྱང་
མ་སྨིན་མི་ལ་གསང་བ་བྱིན་ལས་སོ། །ཕུང་པོ་ཉོན་མོངས་པ་ལས་ཀླུ་རུ་འགྱུར་ཏེ་
སླར་ཡང་དགུ་པ་དག་པའི་ཆོས་ལ་མ་དད་གང་། །སྒྱུ་ཡི་བྱམས་པ་དག་ནི་མིང་
སོགས་བྲལ་བ་བདེ་བ་སྟེར་ལ་རྟོག་པ་ཕྱོགས་དང་དྲག་པོའོ། །དག་པའི་སེམས་
ཅན་དག་ལ་སྐྱོན་བརྗོད་པ་ལས་ཉི་མའི་དམ་ཚིག་ཐོབ་པ་གཏོང་བ་ལས་ཀྱང་
གཞན། །བུད་མེད་ཐམས་ཅད་ལ་སྨོད་ངེས་པར་མ་ནུར་འགྱུར་ཏེ་རྡོ་རྗེ་ཐེག་པར་
གནས་པ་རྣམས་ལའོ། །རྒྱལ་པོ་རི་བོང་མཚན་མ་གཅིག་ཏུ་འཆི་བའི་འཇིགས་
འཕྲོག་བྱེད་པ་ཐམས་ཅད་དུས་སུ་བསྟེན་པར་བྱ། །ཤེས་རབ་ཆོས་འབྱུང་ལ་གནས་
ཉིན་མོར་བྱེད་པ་དང་བཅས་རྣལ་འབྱོར་ལྡན་པ་དག་གིས་སྨོས་ཅི་དགོས། །གང་
ཞིག་བསྒྲུབ་བྱ་བསྒྲུབ་པ་དེ་ཉིད་འཁྲུལ་བ་ཞེས་པ་རྡོ་རྗེ་ཅན་གྱི་སྒྲུབ་ཐབས་མཐའ་
དག་དང་། །དེ་ཕྱིར་རྒྱལ་པོ་རང་སེམས་དྲི་མ་རྣམ་པར་བྲལ་བ་དག་ནི་དཀྱིལ་འཁོར་
དབང་པོར་རབ་ཏུ་བྱ། །ཧོ༔ཡིག་ཡེ་ཤེས་སྙིང་པོ་ལ་ནི་དྲི་མེད་གློག་དང་མཚུངས་
པའི་ཡེ་ཤེས་མེ་ནི་རབ་རྒྱས་པ། །ལྟེ་བར་རྣམ་པར་སྣང་མཛད་ལ་སོགས་བསྲེག་
ཅིང་མི་ཡི་བདག་པོ་སྤྱན་མ་མིག་ལ་སོགས་པ་རྣམས། །ཐམས་ཅད་བསྲེགས་ནས་
མགོ་བོར་ཟླ་བ་བཟང་ལས་ཐིག་ལེའི་གཟུགས་ནི་གང་དེ་རྡོ་རྗེ་ཅན། །ཤེས་རབ་
85-



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཆོས་འབྱུང་དག་ལ་གནས་པ་མཐའ་དག་སླར་ཡང་སྤྲོ་བར་བྱས་ཏེ་ངེས་པར་ཐིག་
ལེ་ཡིས། །སྣ་ཚོགས་རྒྱན་དང་ལྡན་ཞིང་མེ་ལོང་དག་ལ་གནས་པ་ལྟ་བུའི་ཡེ་ཤེས་
འཁོར་ལོ་རང་བྱུང་བ། །འདོད་པ་དང་ནི་གཟུགས་དང་གཟུགས་མེད་སྲིད་པ་རྣམ་
པ་གསུམ་པོ་རྣམས་ཀྱང་རིམ་པས་སྦྱང་བ་སྟེ། །ཕྱི་ནས་ཡེ་ཤེས་མེ་ལྕེ་དག་གིས་
སྲིད་པ་གསུམ་པོ་མཐའ་དག་དུས་གཅིག་ཏུ་ནི་དགུག་པར་བྱ། །ཟླ་བ་ཉི་མ་ཨཱ་
སོགས་ཀཱ་སོགས་རྣམས་ཀྱིས་རྣམ་གསུམ་བགྲོད་གནས་སྐུ་ཡི་རྡོ་རྗེ་སོགས་བཟླས་
པ། །སོ་སོར་སྡུད་པ་ལ་སོགས་དྲུག་གིས་གསེར་བཟང་པད་མ་ལ་ནི་སྐུ་གསུང་
ཐུགས་ཀྱི་རྣལ་འབྱོར་ཏེ། །དགའ་བ་སོགས་ཀྱིས་རྡོ་རྗེ་ཆུ་སྐྱེས་དག་ལ་རོ་མཉམ་
གྱུར་པར་སྒོམ་པ་འདི་ནི་རྡོ་རྗེ་གསུམ། །ཤེས་རབ་པད་མར་སེམས་ཀྱི་ཐེག་ལེ་
དག་ལ་ལྷན་སྐྱེས་བདེ་བའི་དབང་གིས་བསྒོམ་པ་གཞོམ་མེད་འགྱུར། །བདུད་རྩི་
ལྔ་ལ་སོགས་དང་ཆུ་གཏེར་རྡོ་རྗེ་རྣམས་དང་སྔགས་ཀྱིས་བཟླས་པ་སོགས་ཀྱིས་
བསྙེན་པ་སྟེ། །སོ་སོར་སྡུད་པ་སོགས་དང་རྡོ་རྗེ་པད་མ་ལས་སྐྱེས་བདུད་རྩི་ཡིས་
ནི་ཉེ་བའི་བསྒྲུབ་པར་འགྱུར། །དགའ་བ་ལ་སོགས་རྣམས་ཀྱིས་རྡོ་རྗེ་གསུམ་དང་
ཆུ་སྐྱེས་རོ་མཉམ་གྱུར་པ་སྒོམ་པ་སྒྲུབ་པར་འགྱུར། །ཤེས་རབ་སྦྱོར་ལ་གང་ཚེ་
འཕོ་མེད་ཕྲ་མོའི་རྣལ་འབྱོར་དག་ལས་ངེས་པར་སྒྲུབ་པ་ཆེན་པོར་འགྱུར། །དང་
པོར་སྟོང་ཉིད་བྱང་ཆུབ་ངེས་པར་སླར་ཡང་དེ་ནས་ཟླ་བ་ཐིག་ལེ་དག་ནི་ཡང་དག་
འཛིན། །དེ་ནས་གཟུགས་ནི་བསྐྱེད་ཅིང་རབ་མཆོག་རོ་ཡི་རིགས་རྣམས་དག་གིས་
ཡི་གེ་དགོད་པ་ཉིད་ཡིན་ཏེ། །ཆུ་ཡི་གཏེར་གྱི་རྡོ་རྗེ་འདི་ནི་སྤྱི་ཡི་བསྙེན་པར་འགྱུར་
ཏེ་སྒྲུབ་པ་དག་ནི་དབུ་མ་ཡང་། །འདི་ལ་ཐབས་ནི་རྣམ་བཞིར་འགྱུར་ཏེ་དམན་
དང་བརྟན་པ་སྒྲུབ་པའི་ཡན་ལག་དག་ལ་དེ་བཞིན་ཏེ། །སོ་སོར་སྡུད་པ་རྒྱལ་བའི་
- 86 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ། །
དབང་པོར་འགྱུར་ཞིང་རྣམ་པ་བཅུ་སྟེ་བསམ་གཏན་མི་བསྐྱོད་པ་ཉིད་དོ། །སྲོག་
རྩོལ་དག་ཀྱང་རལ་གྲི་ཅན་ནོ་སླར་ཡང་རྣམ་པ་བཅུ་སྟེ་འཛིན་པ་ཕྱག་ན་རིན་ཆེན་
ནོ། །གཡུང་མོ་ལ་ནི་རྗེས་སུ་དྲན་པ་པད་མ་འཛིན་པར་འགྱུར་ཏེ་དཔལ་ལྡན་ཏིང་
འཛིན་འཁོར་ལོ་ཅན། །རེ་རེ་དབྱེ་བ་ལྔ་རྣམས་ཀྱིས་ཏེ་སླར་ཡང་གང་ལས་ ཨཱ་
སོགས་ཀཱ་སོགས་རྣམས་ཀྱིས་ཕྱེ་བའོ། །སོ་སོར་སྡུད་པ་ཡུལ་དང་ཡུལ་ཅན་བཅུ་
པོ་རྣམས་ནི་རབ་ཏུ་འཇུག་པ་མེད་པའོ། །བསམ་གཏན་དག་ཀྱང་ཤེས་རབ་རྟོག་
དང་དཔྱོད་པ་དགའ་དང་གཡོ་མེད་བདེ་བ་རྩེ་གཅིག་སེམས་པའོ། །སྲོག་རྩོལ་དག་
ཀྱང་ལམ་ནི་གཉིས་པོ་བསྐྱེལ་ཞིང་དབུ་མར་སྲོག་ནི་ཞུགས་པ་དག་ཏུ་འགྱུར། །
ཐིག་ལེར་སྲོག་ནི་རབ་ཏུ་ཞུགས་ཤིང་གཉིས་ཀའི་བགྲོད་པ་བཅོམ་སྟེ་རྩེ་གཅིག་
སེམས་པ་འཛིན་པའོ། །གཏུམ་མོའི་སྣང་བར་གང་ཞིག་གྱུར་པ་ངེས་པར་ལུས་
དང་ནམ་མཁའ་ལའང་རྗེས་སུ་དྲན་པར་འགྱུར། །ཤེས་རབ་ཐབས་ཀྱི་བདག་ཉིད་
ཀྱིས་ནི་འགྱུར་མེད་བདེ་བའི་དབང་གིས་ཡེ་ཤེས་གཟུགས་ལ་ཏིང་ངེ་འཛིན། །འདི་
རྣམས་དམན་པ་ལ་སོགས་ཕྱེ་བ་རྣམས་ཀྱིས་སྣ་ཚོགས་གཙོ་བོའི་སྒྲུབ་ཐབས་རྣམ་
པ་གསུམ་དུ་འགྱུར། །ཕྱག་རྒྱ་གསུམ་དང་གནས་སྐབས་གསུམ་ནི་རྣམ་གསུམ་བགྲོད་
པའི་དབང་གིས་ལས་དང་ཀུན་རྟོག་མཆོག་རྣམས་སོ། །སོ་སོར་སྡུད་པས་རྣལ་འབྱོར་
པ་ནི་ཡུལ་དང་རྣམ་པར་བྲལ་བ་སྔགས་རྣམས་ཀུན་གྱིས་བྱིན་གྱིས་རློབས། །མངོན་
པར་ཤེས་པ་ལྔ་ནི་ཐོབ་པར་འགྱུར་ཏེ་མི་ཡི་བདག་པོ་བསམ་གཏན་སྦྱོར་བས་དག་
པའོ། །སྲོག་རྩོལ་གྱིས་ནི་དག་པ་རི་བོང་ཅན་དང་ཉི་མ་དང་བྲལ་བྱང་ཆུབ་སེམས་
དཔའ་རྣམས་ཀྱིས་མཆོད། །བདུད་དང་ཉོན་མོངས་ལ་སོགས་ཉམས་ཤིང་སྟོབས་
བཅུ་ལ་ནི་འཇུག་པར་འགྱུར་ཏེ་འཛིན་པའི་སྟོབས་ཀྱིས་སོ། །རྗེས་སུ་དྲན་པ་ལེགས་
- 87 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
པར་དག་པ་དྲི་མེད་འོད་ཀྱི་དཀྱིལ་འཁོར་དག་ཀྱང་ཡེ་ཤེས་གཟུགས་ལས་སོ། །
དེ་ནས་ཏིང་ངེ་འཛིན་གྱི་དག་པས་ཉིན་ཞག་འགའ་ཞིག་རྣམས་ཀྱིས་ཡེ་ཤེས་སྐུ་ནི་
འགྲུབ་པར་འགྱུར། །སོ་སོར་སྡུད་པ་ལ་སོགས་རྣམས་ཀྱིས་གལ་ཏེ་སྔགས་པ་རྣམས་
ཀྱིས་འདོད་པ་འགྲུབ་པར་མ་གྱུར་ན། །ནཱ་ད་གོམས་པས་བཙན་ཐབས་ཆུ་སྐྱེས་སུ་
གནས་རྡོ་རྗེ་ནོར་བུ་ཐིག་ལེ་བཀག་ནས་བསྒྲུབ་པར་བྱ། །བསྙེན་པ་ལ་ནི་དང་པོའི་
རྣལ་འབྱོར་རྣམ་བཅུ་མཁའ་ལ་འཁོར་ལོ་ཅན་གྱི་ཁྲོ་བོའི་ལྟ་བས་སོ། །བགེགས་
མཐར་བྱེད་པའི་ལྟ་བ་བདུད་རྩིའི་ལམ་དུ་སོན་པ་ཡིས་ཀྱང་ཉེ་བར་སྒྲུབ་པ་ཡན་
ལག་དྲུག །ཤེས་རབ་ལ་སྤྲོས་ཟླ་བ་ཐིག་ལེ་རྡོ་རྗེ་ནོར་བུར་གནས་པའི་འགྱུར་མེད་
གསུམ་དུ་སྒྲུབ་པ་ལ། །བདེ་བ་མ་ཉམས་གཅིག་པུ་ཞི་བ་ལྷན་སྐྱེས་བདེ་བ་ཡེ་ཤེས་
འདི་ནི་སྒྲུབ་པ་ཆེན་པོ་ལ། །སྲོག་རྩོལ་དག་ནི་ཀུན་ནས་བདེ་མཉམ་འབྲས་བུ་
སྟེར་བའི་ཇི་སྲིད་མགོ་ཡི་བར་དུ་འདོད་པ་སྟེ། །དེ་ལས་སྟེང་དུ་འདོད་པ་མིན་པ་
འཆི་བའི་འཇིགས་པ་བྱེད་དེ་ཕུང་པོ་ངེས་པར་འཇིག་པའི་རྒྱུར། །གཙུག་ཏོར་སྒོ་
ནི་ཕུག་ནས་འགྲོ་ན་མཆོག་གི་བདེ་བའི་གོ་འཕང་དག་ལ་ངེས་པར་སྦྱར་བར་བྱ། །
ཕུང་པོ་མེད་ཀྱང་རྣལ་འབྱོར་པ་ནི་བདེ་མཉམ་འཇུག་སྟེ་འོན་ཀྱང་འཇིག་རྟེན་དུ་ནི་
གྲགས་པ་མིན། །དབུས་སུ་སྲོག་ནི་རབ་ཏུ་ཞུགས་པ་ཡུལ་དང་རྣམ་པར་བྲལ་བའི་
སྣ་ཚོགས་ཡུམ་ལ་འཁྱུད་པ་སྟེ། །པད་མར་ཞུགས་པའི་རང་གི་རྡོ་རྗེ་སྤྲོ་བ་དག་
ཀྱང་དེ་བཞིན་ཉི་ཟླའི་དབུས་སུ་རབ་ཞུགས་པའོ། །བདེ་བའི་ས་བོན་མ་ལྟུང་བ་ལ་
རབ་དགའི་དགའ་བར་གནས་པ་རྣལ་འབྱོར་འདི། །ཕྱག་རྒྱའི་དངོས་གྲུབ་དོན་
སླད་ཁྱབ་བདག་གིས་ནི་དཔལ་ལྡན་གསང་བ་ལས་ཀྱང་མཆོག་ཏུ་གསང་བའོ། །
གཙུག་ཏོར་དུ་ནི་རྡོ་རྗེ་རྩེ་མོ་ལྔ་པར་འགྱུར་ཏེ་ཕྱི་རོལ་རྩེ་མོ་དག་ནི་གཉིས་འགྱུར་
88-



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
གྱིས། །རྡོ་རྗེ་ཆོས་ཀྱི་འཁོར་ལོར་འགྱུར་ཞིང་གཉིས་འགྱུར་གཞན་མ་དང་ནི་དེ་ཡི་
གཉིས་འགྱུར་དག་ཀྱང་གཞན། །དེ་ཡི་ཡང་ནི་གཉིས་འགྱུར་གཞན་དུ་འགྱུར་ཏེ་
ལྷན་སྐྱེས་ལོངས་སྤྱོད་རྫོགས་དང་སྤྲུལ་པའི་འཁོར་ལོར་རོ། །དེ་ཡི་སྙིང་པོར་རྩེ་
མོ་གཅིག་པ་བདེ་མཉམ་འབྲས་སྟེར་གསང་བའི་པད་མའི་ཁོངས་སུ་གནས་པའོ།།
རྣལ་འབྱོར་པ་ཡིས་ཉིན་དང་མཚན་མོར་སྲོག་གཅོད་བྱ་བ་དེ་ནི་སྲོག་ཉམས་པ་ལ་
གསུངས་པ་སྟེ། །སྒྲ་ནི་གང་ཞིག་ཞབས་ཀྱིས་དམན་པ་དག་ཀྱང་སྙིང་ལ་འགྱུར་བ་
དེ་ནི་རྫུན་དུ་སྨྲ་བ་ཉིད། །གང་ཞིག་ཐམས་ཅད་མཁྱེན་པའི་ཡེ་ཤེས་ས་ནི་འཛིན་
པ་དག་ཀྱང་རྣལ་འབྱོར་པ་ཡི་རྐུ་བར་གསུང་། །ཐིག་ལེ་མ་ལྷུང་བ་ལས་བདེ་བར་
འགྱུར་བ་ཆགས་བྲལ་མིན་ལས་གཞན་བུད་མེད་བསྟེན་པའོ། །སྲོག་རྩོལ་མེ་ཡིས་
རི་བོང་ཅན་ནི་ཞུ་བ་དག་ཀྱང་བཏུང་བ་ཉིད་ནི་ཆང་གི་བཏུང་བའོ། །མཐེ་བོའི་
ཚིགས་ནས་གཙུག་ཏོར་དག་ཏུ་ཉ་ཡི་མཐར་ནི་རང་སེམས་འགྲོ་སྟེ་ཚེས་ཀྱི་དབང་
གིས་སོ། །གཙུག་ཏོར་ནས་ནི་སོར་མོ་རྣམས་སུ་སླར་ཡང་འདི་ནི་འགྲོ་སྟེ་ནག་
པོའི་ཕྱོགས་ཀྱི་མཐའ་རུའོ། །རྣལ་འབྱོར་པ་རྣམས་སྤྱོད་པ་གང་དེ་ཉིན་ཞག་སོ་
སོའི་དུས་སུ་འདོད་པའི་དངོས་གྲུབ་རབ་སྟེར་བའོ། །བསམ་དང་འདོད་དང་ལུས་
ལ་རིམ་དང་ཁ་མཆོག་པད་མ་སྐམ་དང་ཟས་ལ་རབ་ཏུ་མི་འཇུག་དང༌། །འདར་
དང་ སྙོ་དང་ རབ་ཏུ་རྨོངས་པར་འགྱུར་བ་ཡིད་ནི་རྣམ་པར་འཁྲུལ་དང་དྲག་ཏུ་
བརྒྱལ་བ་དག །རྡོ་རྗེ་ཅན་གྱི་དུ་བ་ལ་སོགས་རབ་གསལ་རྣམ་པ་བཅུ་སྟེ་ སྲོག་
ཆགས་ལུས་ལ་འཇིག་རྟེན་དུ། །རབ་ཏུ་གསལ་ཞིང་ངེས་པ་དེ་རྣམས་ཡིད་སྲུབས་
གནས་སྐབས་སུ་ཞིག་རྒྱལ་བ་འདོད་པ་དེ་ནི་སུ། །ཉིན་དང་མཚན་མོར་ཐིག་ལེ་
དག་ལས་དཀར་པོའི་རྒྱུན་འབབ་གང་ཞིག་མཱ་མ་ཀཱི་སྟེ་ཆང་མ་ཡིན། །གོ་ཀུ་ལ་
-89-



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩
སོགས་མིག་ལ་སོགས་པ་ཉིན་ཞག་སོ་སོར་སྤྲོ་སྟེ་ཤ་གཞན་རས་འགའ་དག་ཀྱང་
མིན། །རང་རིགས་ས་ལ་གནས་པའི་ལྷ་རྣམས་དག་གིས་དག་པའི་ལུས་ལ་བདུད་
རྩི་ལྔ་རྣམས་བསྟེན་པ་སྟེ། །སྟོང་པར་སེམས་ནི་རབ་ཏུ་ཞུགས་པས་རོ་མཉམ་བྱེད་
པ་འཁྲིག་པ་དེ་ནི་སྐྱེ་གནས་ལ་མ་ཡིན། །ནོར་རྣམས་སྤངས་པ་སྦྱིན་པ་ཡིད་དང་
བུད་མེད་འགྲོགས་པ་ལས་ཀྱང་འཕོ་བ་མེད་པ་ཚུལ་ཁྲིམས་ཏེ། །བཟོད་པ་སྒྲ་ལ་
སོགས་ལ་མི་འཇུག་པ་སྟེ་རླུང་གི་གཉིས་ཀའི་བགྲོད་པ་འཇིག་པ་བརྩོན་འགྲུས་
ཉིད། །བསམ་གཏན་ཤེས་རབ་དག་ཀྱང་ལྷན་སྐྱེས་བདེ་ལ་གནས་པའི་སེམས་དང་
ཀུན་ཏུ་འགྲོ་བ་ཀུན་གྱི་སྐད། །དེ་ལ་སེམས་ཅན་དོན་དང་རྫུ་འཕྲུལ་སྲིད་པ་མཐར་
བྱེད་མི་སྐྱེ་ཐོབ་སྟེ་གཞན་པ་བཞི་རྣམས་སོ། །གཅིག་ལ་སོགས་པ་མཐའ་ཡས་
ཞལ་ཏེ་ཕྱག་དང་ཞབས་མང་དུ་མའི་ཁ་དོག་མུན་པ་དག་གི་མཐར། །ཤེས་རབ་
ཐབས་ཀྱི་བདག་ཉིད་ངེས་པར་བདེ་མཉམ་སྟེར་ཏེ་རྩ་ནི་ཟླ་བ་ཉི་མ་འགོག་པ་
ལས། །ས་ལ་སོགས་པ་རྣམས་ནི་ཀུན་ནས་འབིགས་བྱེད་དྲི་མེད་ནོར་བུ་དང་
མཚུངས་སྟོང་པ་གཅིག་པུ་སྟེ། །ཐོག་མ་མེད་ཅིང་མཐའ་མེད་དབུས་ཀྱང་མེད་ལ་
ཡུལ་མེད་ཡུལ་ནི་སྒྲུབ་པ་དུས་ཀྱི་འཁོར་ལོའོ། །དང་པོར་དཔལ་ལྡན་དུས་ཀྱི་
འཁོར་ལོ་དང་ནི་སྲིད་གསུམ་སྐྱེད་མ་འབད་པ་ཡིས་ནི་བསྒྲུབ་པར་བྱ། །དེ་ནས་ས་
གཞིའི་གནས་དག་ཏུ་ནི་འགའ་ཞིག་ཞི་བ་ལ་སོགས་ལས་རྣམས་དག་ཀྱང་བསྒྲུབ་
པར་བྱ། །ཕ་དང་མ་ཡིས་རྣམ་པར་དམན་པའི་བུ་ནི་ཡོད་པ་མིན་པར་དུས་ཀུན་ཏུ་
ནི་འཇིག་རྟེན་གྲགས། །དེ་ཕྱིར་བདེ་མཉམ་འབྲས་སྟེར་གཉིས་པོ་བསྒྲུབ་པར་བྱ་
སྟེ་རྣམ་པ་གཞན་དུ་ལས་ནི་གྲུབ་པ་མིན། །ཁྱབ་བདག་གི་ནི་དཔལ་ལྡན་སྔགས་
དང་སངས་རྒྱས་གཟུགས་ཀྱང་རྣལ་འབྱོར་པ་ཡིས་དང་པོར་བསྒྲུབ་པར་བྱ། །ཕྱི་
90-



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
ནས་ཉི་མའི་དབྱེ་བ་རྣམས་ ཀྱིས་ གནས་ པ་ཡོན་ཏན་དཔག་ཏུ་མེད་པའི་ ལས་
རྣམས་སྒྲུབ་པར་འགྱུར། །སྔགས་དང་གཟུགས་བརྙན་མ་གྲུབ་པར་ནི་སྲིད་གསུམ་
གནས་སུ་ཅི་ཡང་འགྲུབ་པར་འགྱུར་བ་ཉིད་མ་ཡིན། །དེ་ཕྱིར་རྒྱལ་པོ་རང་སེམས་
དྲི་མ་རྣམ་པར་བྲལ་བ་དག་ལ་སྔགས་དང་གཟུགས་ནི་བསྒྲུབ་པར་བྱ། །སྒྲ་ནི་གང་
ཞིག་སྙིང་ཁའི་ཕྱོགས་ན་ཡོད་པ་མི་མཆོག་རྣམས་ཀྱི་རྣ་བའི་བུ་གས་ཐོས་གྱུར་པ།།
དེ་ལ་མི་ཡི་སེམས་ནི་གཅིག་ཏུ་གྱུར་པ་སྦྱར་བ་དག་ཀྱང་རོ་ནི་མཉམ་པར་གྱུར་པ་
སྟེ། །འཇིག་རྟེན་ཀུན་ཏུ་སྒྲ་ནི་གང་ཞིག་སྲིད་པར་སྐྱེས་པས་བརྗོད་པ་དེ་དང་དེ་
བཞིན་ཐོས། །ཁྱབ་བདག་གི་ནི་རྣམ་ཤེས་ཉིད་དང་རིང་དུ་ཐོས་པ་དག་ཀྱང་རྣལ་
འབྱོར་པ་ཡིས་བསྒོམ་པར་བྱ། །དཀྱིལ་ཀྲུང་བཅིང་བ་དག་ཀྱང་བྱས་ནས་ཕན་ཚུན་
སོ་དག་རིག་པ་མིན་པར་ཁ་ནི་རྣམ་པར་ཕྱེ་བ་ཡིས། །ཕྱི་རོལ་རླུང་དག་བཀུག་སྟེ་
དེ་དང་བདུད་རྩིར་བཅས་པ་ལྟེ་བའི་དབུས་སུ་རབ་ཏུ་བཅུག་པ་ཡིས། །ཀུན་ཏུ་བཏུང་
བ་དང་ནི་བཀྲེས་དང་སྐོམ་པ་འཕྲོག་ཅིང་མཆོག་གི་ལུས་ལ་དུག་ཀྱང་ཡང་དག་
འགོག །དཔྲལ་བར་ཐིག་ལེ་དཀར་པོ་དབྱངས་ཀྱིས་ཡོངས་སུ་བསྐོར་བ་བདུད་རྩི་
སྤྲོ་བར་བྱེད་པ་ཡིས་ཀྱང་ངོ༌། །ཁ་ཡང་བཙུམ་སྟེ་སྣ་ཡི་བུག་པ་གཉིས་ཀ་དག་ནས་
ཕྱི་རོལ་དག་གི་རླུང་ནི་མ་ལུས་པ། །སྲོག་གི་ཤུགས་ཀྱིས་བཀུག་སྟེ་དྲི་མ་མེད་པའི་
གློག་དང་མཚུངས་པ་ཐུར་སེལ་རླུང་དང་སྦྱར་བྱས་པ། །དུས་ཀྱི་གོམས་པའི་སྦྱོར་
བ་དག་ལས་ཟླ་བ་ཉི་མ་མེ་ཡི་དབུས་སུ་རོ་ནི་མཉམ་པར་འགྱུར། །ལུས་ལ་ཟས་
ལ་སོགས་པས་བཀྲེས་པ་དང་ནི་སྒོམ་པ་འཕྲོག་སྟེ་འཆི་བ་མེད་པ་ཉིད་ཀྱང་སྟེར།།
ཉི་མ་ལས་ནི་གཞན་དུ་ཕྱོགས་དེ་ཉི་འོད་ལ་གནས་རང་གི་གྲིབ་མ་བརྟན་པའི་
མིག་གིས་བལྟ། །ཕྱི་ནས་ནམ་མཁའ་དག་ལ་མངོན་པར་བརྟགས་ན་རོ་མཉམ་
- 91 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
སྐྱེས་བུ་དུ་བའི་མདོག་ཅན་མཐོང་བར་འགྱུར། །ཟླ་བ་དྲུག་ཏུ་གོམས་པའི་སྦྱོར་བ་
དག་ལས་ས་ལ་གནས་པའི་གཏེར་ནི་ས་ཡི་བུ་གར་མཐོང་། །ཡང་ན་ཤིང་གི་གྲིབ་
མར་རབ་ཏུ་ཞུགས་ཏེ་ནམ་མཁའི་མཐིལ་དུ་ཐིག་ལེའི་ཕྲེང་བར་གྱུར་པས་སོ། །
ནུས་མ་གང་ཞིག་ལྟེ་བའི་དབུས་ནས་གཞན་གྱི་གནས་སུ་བཅུ་གཉིས་མཐའ་དང་
ཆ་ཡི་མཐར་འགྲོ་བ། །དེ་ནི་ལྟེ་བར་འགོག་པ་དང་བཅས་དྲི་མེད་གློག་དང་མཚུངས་
པ་དབྱུག་པའི་གཟུགས་ཅན་ལངས་པ་ཡང་། །འཁོར་ལོ་ནས་ནི་འཁོར་ལོའི་བར་
དུ་ངེས་པར་དམན་ཞིང་རོལ་པའི་བགྲོད་པས་དབུ་མའི་རྩལ་བསྐྱེད་དེ། །ཇི་སྲིད་
གཙུག་ཏོར་བུག་པར་བཙན་ཐབས་ཉིད་ཀྱིས་ཕྱི་རོལ་གྱི་ནི་པགས་པ་དག་ལ་ཁབ་
བཞིན་རེག །དེ་ཡི་དུས་སུ་ཐུར་དུ་སེལ་བ་མཆོག་གི་བཙན་ཐབས་ཉིད་ཀྱིས་སྟེང་
གི་ལམ་དུ་བསྐུལ་བར་བྱ། །ཟུང་གི་རླུང་དག་འགགས་པ་ན་ནི་གཙུག་ཏོར་ཕུག་
ནས་མཆོག་གི་གྲོང་ཁྱེར་དག་ཏུ་འགྲོ་བར་འགྱུར། །དེ་ལྟར་ཡིད་ལ་རྡོ་རྗེ་རབ་ཏུ་སད་
པས་ཡུལ་དང་བཅས་པ་མཁའ་ལ་སྤྱོད་པ་ཉིད་དུ་འགྱུར། །སླར་ཡང་འདིས་ནི་རྣལ་
འབྱོར་པ་རྣམས་མངོན་ཤེས་ལྔ་ཡི་རང་བཞིན་སྣ་ཚོགས་ཡུམ་དུ་འགྱུར་བ་ཡིན། །
ཕྱག་རྒྱ་སྒྱུ་མའི་རྗེས་སུ་མཐུན་པ་ཡིད་དང་ནམ་མཁའ་ལ་ནི་མེ་ལོང་དག་ལ་གཟུགས་
བཞིན་ཏེ། །འཇིག་རྟེན་གསུམ་པོ་སྣང་བར་བྱེད་ཅིང་དྲི་མེད་གློག་དང་མཚུངས་པའི་
འོད་ཟེར་དུ་མ་འཕྲོ་བར་བྱེད། །ཕྱི་དང་ལུས་ལ་དབྱེར་མེད་ཡུལ་དང་རྣམ་པར་བྲལ་
བ་སྣང་བ་ཙམ་ནི་མཁའ་ལ་རབ་གནས་པའི། །སེམས་ལ་སེམས་དག་གིས་ནི་
བདག་གིས་འཁྱུད་དེ་འགྲོ་བ་དུ་མའི་གཟུགས་ཅན་དེ་ནི་གཅིག་པུའོ། །སེམས་ནི་
རྙོག་པ་དང་བཅས་ལས་ཀྱི་ཕྱག་རྒྱ་འདི་དང་བརྟགས་པའི་ཡེ་ཤེས་ཕྱག་རྒྱ་སྤང་བར་
བྱ། །ཡང་དག་རྫོགས་པའི་བྱང་ཆུབ་ཆེད་དུ་རྒྱལ་བ་མཆོག་གི་བསྐྱེད་མ་མཆོག་གི་
- 92 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
ཕྱག་རྒྱ་གོས་པ་མེད། །རྣམ་པར་འགྱུར་བ་མེད་ཅིང་མཁའ་མཉམ་མུན་བཅོམ་ཁྱབ་
བྱེད་རྣལ་འབྱོར་དག་གིས་བགྲོད་བྱ་ཐེར་ཟུག་གནས། །ཡེ་ཤེས་གཟི་བརྗིད་སྲིད་
པའི་དྲི་མ་འཕྲོག་ཅིང་དུས་ཀྱི་འཁོར་ལོ་རྗེས་སུ་རིག་པ་བསྒོམ་པར་བྱ། །སྲིད་
གསུམ་ཕྲ་རབ་གཟུགས་མིན་འདི་ནི་རྣམ་པར་ཤེས་པའི་དེ་བཞིན་རྣམ་པར་ཤེས་
པ་ཉིད་མེད་དེ། །སངས་རྒྱས་ཤེས་རབ་གང་དུའང་གནས་པ་མ་ཡིན་ཞེས་པའི་ཚིག་
ནི་སངས་རྒྱས་པ་རྣམས་སྨྲ་བར་འགྱུར། །གང་གིས་འགྱུར་མེད་དང་བྲལ་མི་རྣམས་
ཀྱིས་ནི་སྟོང་པ་ཉིད་དེ་བཟུང་ནས་སྟོང་པར་བལྟ་བར་བྱེད། །དེས་ན་གཙོ་བོས་
གང་ཞིག་འཕོ་མེད་ལྷན་སྐྱེས་ལུས་ཀྱི་བདེ་བ་དག་ནི་སྔགས་ཀྱི་ཐེག་པར་བསྟན།།
སངས་རྒྱས་ཆོས་དང་དགེ་འདུན་ལ་ནི་མི་རྣམས་ཐར་པའི་ཆེད་དུ་སྐྱབས་སུ་ཉེ་
བར་འགྲོ་བ་སྟེ། །འདིར་ནི་སངས་རྒྱས་གཙུག་ལག་ཁང་ན་གནས་པ་འདི་དང་ཡི་
གེར་བྲིས་པའི་གླེགས་བམ་ཆོས་ཉིད་དང་། །དགེ་འདུན་ངུར་སྨྲིག་འཛིན་པ་མཆོག་
གི་ཁྱབ་བདག་བདེ་བ་སྐྱེ་བ་འབུམ་ཕྲག་རྣམས་ཀྱིས་སྟེར་བ་མིན། །སློབ་དཔོན་
དག་ནི་སངས་རྒྱས་ཉིད་དེ་རབ་མཆོག་ས་ཡི་གཞི་ལ་ཆོས་ནི་དེ་ཡིས་བསྣན་པའོ།།
དགེ་འདུན་གང་ཞིག་དེར་གནས་རབ་ཏུ་དགའ་བའི་ཐུགས་ལྡན་སེམས་ཅན་ཀུན་
ལ་རྗེས་སུ་བརྩེ་བ་སྟེ། །དེ་འདིར་རྡོ་རྗེ་རྣམ་བཞི་རྣམ་པ་གཉིས་གསུང་འདིར་ནི་
སླར་ཡང་ཉན་ཐོས་པ་དང་བླ་ན་མེད་པའོ། །དགེ་སློང་རྣམས་དང་དགེ་སློང་མ་དང་
སླར་ཡང་འདིར་ནི་དགེ་བསྙེན་ཆེན་པོ་དག་དང་དགེ་བསྙེན་མ། །རྣལ་འབྱོར་མ་
དང་རྣལ་འབྱོར་པ་རྣམས་ལྷན་སྐྱེས་བདེ་བ་ལ་དགའ་དགེ་བསྙེན་མ་དང་དགེ་བསྙེན་
ཡང་། །བསོད་ནམས་ཡེ་ཤེས་དོན་གྱི་ཆེད་དུ་རྟག་པར་མཆོག་ཏུ་འདོད་པའི་སྦྱིན་
པ་སྣ་ཚོགས་ཀྱང་། །ཉན་ཐོས་རྣམས་ལ་མཆོད་སྟོན་ལ་སོགས་རྣལ་འབྱོར་པ་ལ་
- 93-



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ང༽
མཆོག་ཏུ་བདེ་བྱེད་འདོད་པའི་སྦྱིན་པ་ཡང་། །སྦྱིན་པ་པོ་གང་རབ་ཏུ་དགའ་བའི་
སྙིམ་གང་དུས་ཀུན་ཏུ་ནི་ཆགས་པའི་སེམས་ཀྱིས་སྦྱིན་བྱེད་པ། །དེ་རྣམས་བསོད་
ནམས་ཡེ་ཤེས་རྫོགས་ཏེ་མཆོག་གི་བདེ་བའི་གནས་སུ་སྐྱེ་བ་འདི་ལ་འགྲོ་བར་འགྱུར།།
རྒྱལ་བར་རབ་ཏུ་གསལ་བའི་སློབ་དཔོན་ལ་ཡང་མཁས་པ་མིན་པའི་ཉན་ཐོས་
གང་ཞིག་སྨོད་བྱེད་པ། །དེ་རྣམས་བགེགས་ཀྱི་མགོན་པོས་བསད་དེ་མཆོག་ཏུ་
འཇིགས་པ་བྱེད་པའི་མནར་མེད་དུ་ནི་མྱུར་དུ་འགྲོ། །གང་ལ་རབ་མཆོག་རྒྱལ་བའི་
བདག་པོས་སྔགས་ཀྱི་མཐུ་རྣམས་ཀྱིས་ནི་རང་ཉིད་བྱིན་གྱིས་བརླབས་པར་མཛད།།
མི་རྣམས་དག་ལས་བརྟུལ་ཞུགས་ངེས་པའི་གནས་ལ་དེ་དང་ཚངས་པར་སྤྱོད་པ་
མཚུངས་པར་སྤྱོད་པའི་དགེ་སློང་སུ། །གང་ཞིག་རྒྱུད་ཀྱི་རྒྱལ་པོ་ལས་ནི་རྒྱལ་བ་
མཆོག་གི་སྤྱོད་པ་ཐོས་ཤིང་དབང་ནི་བླང་ནས་ཀྱང་། །སླར་ཡང་ཕྲག་དོག་བྱེད་ན་
དམྱལ་བ་བརྒྱད་པ་ཇི་སྲིད་འདི་རུ་འཇུག་འགྱུར་རོ། །གང་ན་ཁབ་རྩེའི་ས་ལ་མི་
དགེའི་འབྲས་བུའི་དབང་གིས་དམྱལ་བ་རྣམས་ནི་ཀུན་ཏུ་རྒྱུ་བར་བྱེད། །དེ་ཕྱིར་
མི་རྣམས་སེམས་ལ་ཕྲག་དོག་ཡོད་ཀྱི་བར་དུ་དབང་ནི་བླངས་པར་བྱ་བར་མི་འགྱུར་
རོ། །རང་གི་སེམས་ནི་བརྒྱལ་དང་གཉིད་ལ་རབ་ཏུ་ཞུགས་པའི་མི་ཡི་བདག་པོ་
རང་བཞིན་མེད་པར་འགྱུར། །སད་ལ་རང་བཞིན་དང་བཅས་གསལ་བར་བྱེད་དེ་
དེ་དག་སྲོག་ཆགས་རྣམས་ཀྱི་ཐར་པའི་ལམ་མ་ཡིན། །དངོས་དང་དངོས་མེད་ཀྱིས་
ཕྱེ་སེམས་ཀྱི་རྡོ་རྗེ་རྣལ་འབྱོར་པ་རྣམས་བདག་ལ་བདེ་མཉམ་སྟེར་བ་མིན། །གང་
ཞིག་མཁའ་ཡི་ཤེས་རབ་ལ་འཁྱུད་ལྷན་སྐྱེས་བདེ་བར་གནས་པའི་རང་སེམས་དེ་
ནི་ཐར་པ་སྟེ། །ལྷ་ཡི་དམིགས་པ་གང་ཡིན་མངོན་སུམ་དང་ནི་རྗེས་སུ་དཔག་པ་
རྣམ་པ་གཉིས་སུ་འགྱུར་བ་སྟེ། །མངོན་སུམ་དག་ནི་དེ་ཉིད་སྦྱོར་བས་མཁའ་ལ་
- 94 -
-



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
སྐར་མ་བཞིན་དུ་དུ་མ་ལོངས་སྤྱོད་རྫོགས་པའི་སྐུ། །མངོན་སུམ་མིན་ན་རྗེས་སུ་
དཔག་པ་ཤི་བའི་སེམས་བཞིན་དེ་ཉིད་མིན་པ་ཡིས་ནི་བརྟགས་པ་གང༌། །དེ་ནི་
རི་མོ་སོགས་ལ་ལྟ་བྱ་ཡོངས་སུ་མ་སྨིན་བློ་ཅན་རྣལ་འབྱོར་རྣམས་ཀྱིས་སྒོམ་པའི་
དོན། །གཟུགས་སམ་ཡང་ན་དཀྱིལ་འཁོར་དག་ཀྱང་བྲིས་སྐུ་ལ་ནི་དེ་ཉིད་མིན་
པས་བསྒོམ་པར་བྱ། །ནམ་མཁའ་ལ་ནི་དེ་ཉིད་སྦྱོར་བ་རྣམས་ཀྱིས་རང་སེམས་མ་
ཚང་མེད་པ་མཐའ་དག་མཐོང་གྱུར་པ། །ལོ་ཡི་ཕྱེད་དང་ལོ་གཅིག་བླ་མའི་ངེས་
པའི་དབང་གིས་ཇི་སྲིད་ཉིད་དུ་བརྟན་པར་གྱུར་གྱི་བར། །དེ་ནས་ཕྱག་རྒྱའི་སྦྱོར་
བས་ཉིན་ཞག་འགའ་ཞིག་རྣམས་ཀྱིས་འགྱུར་བ་མེད་པ་ཉིད་དུ་རབ་ཏུ་འགྱུར། །རྒྱུད་
ཀྱི་རྒྱལ་པོ་ཐམས་ཅད་དུ་ནི་ངེས་པར་རྡོ་རྗེའི་ཚིག་འདི་རྣལ་འབྱོར་པ་རྣམས་དག་
ལ་གསུང་། །བྱིས་པ་རྣམས་ནི་སྨིན་པར་བྱེད་པའི་དོན་དུ་མཆོག་གི་ཐུགས་རྗེ་དག་
གིས་སྣ་ཚོགས་གཙོ་བོས་སྦས། །དེ་ཕྱིར་དེ་ནི་དབྱེ་བ་བྱས་ནས་ཉིན་ཞག་སོ་སོའི་
དུས་སུ་རྣལ་འབྱོར་པ་ཡིས་བསྒོམ་པར་བྱ། །ཕྱག་རྒྱ་དངོས་གྲུབ་དོན་སླད་རྒྱལ་བ་
མཆོག་གི་བསྐྱེད་མཛད་གཞོམ་དུ་མེད་པ་དུས་ཀྱི་འཁོར་ལོའོ། །དཔལ་ལྡན་ཟླ་བ་
དང་ནི་ཟླ་བ་ཆུ་ཤེལ་རྣམ་རྟོག་མེད་པའི་རང་བཞིན་ལས་ནི་ཆུ་འབྱུང་བ། །དེ་བཞིན་
འཇིག་རྟེན་དུ་ནི་རྒྱལ་བའི་བདག་པོའི་ཕུང་པོ་ལ་རྟེན་ཐམས་ཅད་མཁྱེན་པའི་ཆོས་
འཛག་སྟེ། །ཆུ་ནི་ས་བོན་ཁམས་ལ་ཀུན་ཏུ་བརྟེན་ནས་རོ་མཉམ་འགྱུར་བ་ཇི་བཞིན་
ཉིད་དུ་ཆོས་དག་ནི། །སེམས་ཅན་རྣམས་ཀྱི་དག་པའི་སེམས་ཀྱིས་རྣམ་པ་མང་
པོར་འགྱུར་ཏེ་སྔོན་གྱི་ལས་ཀྱི་མཐུ་ལས་སོ། །སྲིད་གསུམ་གནས་ན་སེམས་ཅན་
དོན་གྱི་བྱེད་པོ་དག་ནི་ཡིད་བཞིན་ནོར་བུ་ལ་ཡང་བསམ་པ་མེད། །སེམས་ལ་
གནས་པ་དེ་ནི་མི་དགེའི་འབྲས་བུའི་དབང་གིས་སྡིག་པའི་ལས་ཅན་སེམས་ཅན་



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཀུན་གྱིས་མི་མཐོང་ངོ༌། །ཡིད་བཞིན་ནོར་བུའི་སྐྱོན་མིན་མི་དགེ་བ་དང་དགེ་བའི་
འབྲས་བུས་སེམས་ཅན་ཐམས་ཅད་རབ་ཏུ་སྤྱོད། །སེམས་ནི་དག་ན་མི་དེ་ཡང་ནི་
རྒྱལ་བའི་དབང་པོར་འགྱུར་ཏེ་རྒྱལ་བ་གཞན་གྱིས་ཅི་ཞིག་བྱ། །གང་ཞིག་མྱུ་གུ་
འདི་བསྐྱེད་སྐྱེད་པར་བྱེད་པ་དེ་ནི་དངོས་པོ་སྐྱེས་ནས་རྣམ་པར་ཉམས་པར་འགྱུར།།
ཉམས་པ་དེ་ཡིས་སྐྱེས་པར་རབ་ཏུ་འགྱུར་ཏེ་སླར་ཡང་ས་བོན་རྒྱལ་པོ་དག་གིས་
སྐྱེད་བྱེད་དེ། །སྔ་མ་གང་དེ་གཞན་གྱི་དངོས་ལས་ཤི་བ་ཞེས་བྱའི་ཚིག་སྟེ་རང་གི་
ངོ་བོས་སྐྱེས་པ་མིན། །གང་གིས་སྟོང་པ་ནས་ནི་ས་ལ་འོངས་པ་བདེ་བའི་སྐད་ཅིག་དེ་
ཡིས་སྟོབས་བཅུར་འགྲོ་བར་འགྱུར། །བདེ་ནས་དེ་ལ་རྗེས་ཆགས་སྐད་ཅིག་འདིར་
ནི་ལྷན་སྐྱེས་དངོས་པོ་གཞན་ལ་རྗེས་སུ་ཆགས་པ་ཡིན། །ཕུང་པོ་གང་དག་དེ་ཡིས་
བསྐྱེད་རྣམས་སླར་ཡང་བདེ་བའི་སྐད་ཅིག་དེ་ཡིས་སྐྱེད་པར་བྱེད་པ་སྟེ། །དག་པ་
ལས་ཆོས་དེ་ལས་གཞན་དེ་སླར་ཡང་དེ་ལས་གཞན་དང་དེ་ལས་རྣམ་པར་དག་
པའོ། །དག་པའི་ས་ལ་ས་བོན་བཏབ་པ་ལས་ནི་རྩ་བ་རྣམས་དང་ལོ་མ་མེ་ཏོག་
འབྲས་བུ་བཞིན། །ས་དང་ཆུ་དང་མེ་དང་རླུང་དང་རོ་དང་མཆོག་གི་རོ་སྟེ་ཕྲ་རབ་
རྣམས་ནི་རྣམ་པ་དྲུག །དྲི་ལ་སོགས་པ་རེ་རེས་དམན་ཞིང་མཐའ་མ་ཡུལ་དང་རྣམ་
པར་བྲལ་བ་ཡེ་ཤེས་བལྟ་བྱ་རྣམས། །འདོད་པ་གཟུགས་དང་གཟུགས་མེད་རྣམས་
ནི་ཟུང་དང་ཟུང་དང་རི་བོང་ཅན་དེ་མཐའ་མ་ཆོས་ཀྱི་དབྱིངས། །རྣམ་པ་ཀུན་ལྡན་
དེ་རྣམས་ཀུན་ནས་རྟག་ཏུ་འཕོ་མེད་བདེ་བ་ལྷན་སྐྱེས་རྟེན་ཏུ་གྱུར་པའོ། །ས་སོགས་
ཁམས་ལ་ཕན་ཚུན་དུ་ནི་གཙོ་བོའི་དངོས་པོ་དག་ལ་སླར་ཡང་ཕལ་པའི་དངོས་
རྣམས་གནས། །ཕན་ཚུན་ཕུང་པོ་འབྱུང་བ་དང་ནི་ཡུལ་དང་ཡུལ་ཅན་རྣམས་ནི་ཕན་
ཚུན་བདུད་དང་མ་རིག་པ། །ལྔ་པོ་ཕན་ཚུན་རྗེས་སུ་ཆགས་ན་རོ་ཡི་འགྲོ་རྣམས་
- 96 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
ལ་གནས་སྡུག་བསྔལ་བདེ་བའི་སྐད་ཅིག་གོ །རྣམ་པ་ཐམས་ཅད་པ་རྣམས་ཀུན་
ནས་གཞན་གྱི་ཡོན་ཏན་མི་རྒ་མི་ཕྱེད་རྡོ་རྗེ་ཡང་དག་གནས། །དེ་དག་རྣམས་ཀྱིས་
དུས་ཀྱི་འཁོར་ལོ་རྫུ་འཕྲུལ་རབ་ཏུ་གསལ་བྱེད་ཆེན་པོ་དུ་མ་སྤྲུལ་པའི་སྐུ། །རྡོ་རྗེ་
འབར་བ་འཕྲོ་བ་རྣམས་ཀྱིས་འདོད་པའི་ཁམས་ན་གནས་པ་ལྷ་མིན་དང་ནི་མི་
རྣམས་དང༌། །ལོངས་སྤྱོད་རྫོགས་པ་གཟུགས་ཅན་རྣམས་དང་མཁའ་ལ་རྒྱལ་བའི་
སྲས་སོགས་དགྲ་བཅོམ་རྣམས་ལ་ཆོས་སྐུ་ཡིས། །སྟོང་པ་ཆ་ཡིས་སྲིད་གསུམ་མཐའ་
དག་སྟོང་པའི་ཟད་པར་རླུང་རྣམས་ཀྱིས་ནི་རླུང་གི་ཟད་པར་སྟེ། །མེ་ཡི་ཆ་ཤས་
རྣམས་ ཀྱིས་མེ་ཡི་ཟད་པར་ ཆུ་ཡང་འགྲོ་ལ་ སྤོས་ པའི་ ཆུ་ ཡི་ཆ་རྣམས་ ཀྱིས། །
འཛིན་མའི་ཆ་ཤས་རྣམས་ཀྱིས་ས་ཡི་ཟད་པར་ཚོགས་པའི་ཡུལ་རྣམས་ཀྱིས་ནི་
དངོས་པོའི་རང་བཞིན་ཀུན། །ཀུན་ནས་ནམ་མཁའ་དག་དང་མཚུངས་པ་གཅིག་
གིས་བདག་ཉིད་འདི་ནི་དག་པའི་ས་ལ་སྟོན་པར་མཛད། །དེ་ལྟར་སངས་རྒྱས་
སྐུར་གྱུར་བདེ་བ་གཅིག་པུའི་རང་བཞིན་ཕྱིར་ན་འཆི་བར་ཡང་ནི་མི་འགྱུར་རོ། །
དེ་གཅིག་པུ་ལས་མཐའ་དག་རྒྱལ་བ་མཆོག་འདི་རྣམས་ཀྱིས་རྣམ་པ་ལྔ་ཡིས་
མངོན་རྫོགས་བྱང་ཆུབ་དང༌། །རྣམ་པ་ཉི་ཤུ་རང་བཞིན་དང་ནི་སླར་ཡང་དེ་ནས་
སྒྱུ་འཕྲུལ་དུ་མའི་རང་གི་ངོ་བོའོ། །དེ་ཡི་སྐད་ཅིག་གཅིག་ནི་བདེ་མཉམ་འབྲས་བུ་
སྟེར་བར་འགྱུར་ཏེ་ལས་གཞན་གྱིས་ནི་རང་བཞིན་མིན། །འདིར་ནི་འཕོ་མེད་ཐབས་
གང་ཡིན་པའི་སྐད་ཅིག་མ་འདི་ལྷན་སྐྱེས་ཆོས་ཀྱི་དབྱིངས་སུ་རབ་ཏུ་ཞུགས་པའོ།།
མཐའ་ཡས་སངས་རྒྱས་ཞིང་རྣམས་དང་ནི་དཔག་མེད་ཡོན་ཏན་རྣམས་དང་ནམ་
མཁའ་ལ་སོགས་ཁམས་རྣམས་དང༌། །གནས་དང་སྐྱེ་དང་ཉམས་པ་རྣམ་གསུམ་
ཞེས་པའི་སྲིད་པ་དང་ནི་འགྲོ་བ་དྲུག་གི་སེམས་ཅན་ཀུན། །སངས་རྒྱས་ཁྲོ་བོ་ལྷ་
- 97 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
མོ་རྣམས་དང་སྙིང་རྗེའི་ཐུགས་ལྡན་བྱང་ཆུབ་སེམས་དཔའ་བཙུན་མོར་བཅས་
རྣམས་ཏེ། །འདི་དག་རྣམས་ནི་སྲིད་པ་གསུམ་གྱི་ཕྱག་བྱས་རྒྱལ་བའི་བདེ་འབྱུང་
གཅིག་པུའི་འཁོར་ལོ་གཅིག་ཡིན་ནོ། །སྤུ་དང་པགས་པ་ཤ་ཁྲག་རོ་དང་བཅས་པ་
དག་དང་དེ་བཞིན་རུས་པ་དང་ནི་རྐང་དང་རྩ། །དེ་དག་རྣམས་ལ་སྲོག་སོགས་
རླུང་སྟེ་ཀུན་ནས་རླུང་གི་དབུས་སུ་ཉི་མ་ཟླ་བ་བགྲོད་པའོ། །ཟླ་བའི་དབུས་སུ་དྲི་
མེད་ནོར་བུ་བཞིན་དུ་དངོས་པོ་ཀུན་གྱིས་འཁྱུད་པའི་རྣམ་པར་ཤེས་པ་སྟེ། །དེ་ནི་
དངོས་དང་དངོས་མེད་གཉིས་མེད་ཉིད་དང་མཆོག་གི་བདུད་རྩིའི་གོ་འཕང་ཁྱབ་
བྱེད་གཞོམ་མེད་དོ། །སྤ་ལ་སོགས་པ་ཟླ་བའི་མཐའ་ནི་མཐའ་དག་ལུས་ལ་གནས་
རྣམས་གང་ཞིག་ས་བཅུར་གསུངས་པ་རྣམས། །སྡེ་པ་དྲུག་དང་ལ་སོགས་གཞན་
རྣམས་འདི་དག་དུས་ཀུན་རྣལ་འབྱོར་རྣམས་ལ་བདེ་མཉམ་འབྲས་བུ་སྟེར། །དེ་
ཕྱིར་བླ་མའི་ཞབས་ལ་གནས་པའི་རྣལ་འབྱོར་པ་རྣམས་ཀྱིས་ནི་ཐར་པའི་སླད་དུ་
བཙལ་བར་བྱ། །ལུས་ལས་མ་གཏོགས་གང་ཞིག་ཁྱབ་བྱེད་ཐར་པ་སྟེར་བའི་སངས་
རྒྱས་གཞན་ནི་འགའ་ཡང་ཡོད་མ་ཡིན། །སེམས་ཅན་རྣམས་ནི་སངས་རྒྱས་ཡིན་
ཏེ་སངས་རྒྱས་ཆེན་པོ་གཞན་འདིར་འཇིག་རྟེན་ཁམས་ན་ཡོད་མ་ཡིན། །དེ་རྣམས་
མཉེས་པར་བྱས་ནས་དཔག་མེད་སྲིད་པ་གཅོད་པར་བྱེད་དེ་རྣམ་པར་མི་རྟོག་པ་
ལས་སོ། །རྣལ་འབྱོར་པ་ནི་ཁུ་བར་བྱེད་ན་ངུ་འབོད་ལ་སོགས་པ་དམྱལ་བ་ཆེན་
པོའི་མཐའ་རུ་འགྲོ་བར་འགྱུར། །དེ་ཕྱིར་སེམས་ནི་རྣམ་པར་དག་པས་མཁས་
དང་མི་མཁས་སྐྱེ་བོ་རྣམས་ལ་འགལ་བ་མི་བྱའོ། །སེམས་ཅན་དག་དང་འགྲོགས་
པ་ཐོབ་ནས་མི་ཡི་བདག་པོ་དག་པའི་བྱམས་པ་ལ་སོགས་སེམས་སུ་འགྱུར། །མི་
དགེ་ཡོན་ཏན་དང་ལྡན་འཁོར་བ་པ་ནི་དྲུག་པོ་རྣམས་ཀྱི་ཞེ་སྡང་ཆགས་སོགས་
- 98 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ། །
སེམས་སུ་འགྱུར། །དུས་ཀུན་ཏུ་ནི་བྱང་ཆུབ་སེམས་ཀྱང་འགྲོ་བ་དང་ནི་འགྲོ་བར་
འདོད་པ་རྣམ་པ་གཉིས་སུ་འགྱུར། །ཐར་པར་འཇུག་པས་དམན་ཞིང་མོན་པ་རྣམ་
པར་སྤངས་པ་དག་ནི་ཐམས་ཅད་དུས་སུ་བདུད་ཀྱི་སེམས། །སྲིད་པ་གསུམ་གྱི་
གནས་སུ་བདུད་རྣམས་ཞི་བ་མིན་པ་དང་ནི་བྱང་ཆུབ་སེམས་དཔའ་ཞི་བ་བྱེད། །
བདུད་ཀྱི་དབང་པོ་རྫུ་འཕྲུལ་གྱིས་དམན་མཆོག་ཏུ་འཇིགས་བྱེད་ཡིན་ཏེ་སྟོན་པ་
གཅིག་པུ་རྫུ་འཕྲུལ་ལྡན། །བདུད་རྣམས་ཀྱིས་ནི་བདུད་ཀྱི་བློ་དང་སྐྱོབ་པ་རྣམས་
ཀྱི་བདེ་བའི་བློ་གྲོས་གཞན་གྱི་སྙིང་ལ་འཇུག །དེ་ ཕྱིར་སངས་རྒྱས་མཐུ་རྣམས་
ཀྱིས་ནི་སྲིད་པ་གསུམ་པོ་མཐའ་དག་མཐའ་ཡས་དུས་སུ་འཇུག་པར་འགྱུར། །རྒྱལ་
བ་རྣམས་ཀྱིས་འཇིག་རྟེན་ཁམས་ལ་ཚད་གསུམ་གང་ཡིན་དེ་ཡང་མི་རྣམས་ཀྱིས་ནི་
ཡེ་ཤེས་མིན། །སངས་རྒྱས་རྣམས་ལ་ལྷན་སྐྱེས་ལུས་ཀྱི་དབང་གིས་ཁྲུ་ནི་གཅིག་
དང་དུ་མ་དག་གི་ཆེད་མེད་དེ། །ལས་ཀྱི་སེར་ནི་སྲོག་ཆགས་རྣམས་ལ་སེམས་
ཅན་རྗེས་མཐུན་ཚད་དག་རྟག་ཏུ་རབ་ཏུ་གསལ་བར་མཛད། །གལ་ཏེ་ཚད་འདི་
བདག་གི་འདོད་པ་བརྗོད་ན་ལྷ་རྣམས་ཀྱིས་ནི་མེད་པ་ཞེས་ནི་བརྗོད་པར་འགྱུར།།
གང་གིས་རྒྱལ་བའི་དབང་པོ་བསྐྱེད་ཅིང་ཉིན་ཞག་སོ་སོའི་དབང་ལས་གང་གིས་
མངལ་ནས་ངེས་པར་འབྱུང༌། །སྐད་ཅིག་གང་གིས་འགྱུར་བ་དག་དང་རྣམ་པར་
བྲལ་བ་གྲུབ་ཅིང་གཡོ་བ་མེད་གྱུར་པ། །སངས་རྒྱས་བྱ་བ་དེ་སྤངས་ནས་ནི་བདེ་
མཉམ་དང་བྲལ་སྟོང་པ་གཞན་དག་གང་ཞིག་སྒོམ་བྱེད་པ། །དེའི་བསྐལ་པ་བྱེ་བ་
དུ་མ་རྣམས་ཀྱི་སངས་རྒྱས་ཉིད་དང་ལྷན་སྐྱེས་བདེ་བ་དག་ཀྱང་རིང༌། །ནིམ་པའི་
ཤིང་ལས་རྒུན་འབྲུམ་མིན་ཏེ་དུག་ལས་བདུད་རྩི་དང་ནི་ཚངས་པའི་ཤིང་ལས་
འདམ་སྐྱེས་དང་། །སྟོང་པ་ལས་ནི་མྱང་འདས་བདེ་བ་མི་དགེའི་དབང་ལས་དགེ་བ་
- 99 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༩༽
སྲོག་ཆགས་གསོད་ལས་གྲུབ་པ་རྣམས། །མཆོད་སྦྱིན་དག་ལས་ཕྱུག་རྣམས་མཐོ་རིས་
དང་ནི་དབང་སོགས་འགོག་ལས་མཆོག་ཏུ་ཞི་བའི་གོ་འཕང་མིན། །རིག་བྱེད་ལས་ནི་
ཀུན་མཁྱེན་གསུང་དང་འགྱུར་མེད་བདེ་བ་གཡོ་མེད་འགྱུར་བ་མ་དག་སེམས་ལས་
ནི། །སེམས་ཅན་རྣམས་ཀྱི་སྡིག་པའི་སེམས་ནི་བདུད་ཀྱི་ཚོགས་ཀྱིས་བྱིན་གྱིས་བརླབ་
པར་འགྱུར་རོ་མི་ཡི་བདག །བསོད་ནམས་ཡེ་ཤེས་རྗེས་ཆགས་བདེ་སྟེར་དག་ཀྱང་
རྟག་ཏུ་བྱང་ཆུབ་སེམས་དཔའ་རྣམས་ཀྱིས་བྱིན་གྱིས་བརླབས་པའོ། །གང་ཕྱིར་
བདེ་བའི་དམ་ཚིག་དབང་གིས་བདུད་དང་ཉོན་མོངས་བཅོམ་ནས་མྱ་ངན་འདས་
པར་འགྲོ་བྱེད་པ། །དེ་ཕྱིར་བདུད་རྣམས་ཉི་མ་སོ་སོའི་དུས་སུ་དེ་དག་རྣམས་ལ་དུ་
མ་ཡི་ནི་བགེགས་རྣམས་བྱེད། །རྒྱལ་བའི་ལྷན་སྐྱེས་བདེ་བ་འདི་ནི་འཕེལ་བའི་དོན་
སླད་དང་པོར་ལས་ཀྱི་ཕྱག་རྒྱ་བསྟེན་པར་བྱ། །དེ་ནས་ཉི་མའི་གཟུགས་ནི་ལུས་
དང་གདོང་དང་རྐང་པ་གཙུག་ཏོར་ཡན་ལག་ཐམས་ཅད་རྫོགས་པ་སྟེ། །གློག་གི་
དབྱུག་པའི་རྗེས་མཐུན་འཕོ་མེད་བདེ་བ་བསྐྱེད་པར་བྱེད་དམ་མཚན་ཉིད་ཡན་
ལག་རབ་ཏུ་རྫོགས། །རྡོ་རྗེ་རྣམས་ཀྱིས་རབ་ཏུ་སྣང་བར་བྱེད་མ་སྲིད་གསུམ་གནས་
ལུས་ཆོས་ ཀྱི་དབྱིངས་ནི་དེ་ནས་འགྱུར། །འགྱུར་བ་མེད་པའི་བདེ་བའི་འབྲས་
སྟེར་ཕྱག་རྒྱ་བཞི་པོ་འདི་རྣམས་གྲོང་དང་འབྲོག་དགོན་དུར་ཁྲོད་དང་། །མི་གཙང་
བ་དང་གཙང་བའི་གནས་དང་ཁྱིམ་དང་ལྷ་ཡི་ཁང་པ་ཐམས་ཅད་དུ་ནི་དུས་ཀུན་ཏུ།།
ཤིན་ཏུ་དགའ་བའི་དགའ་བ་ལ་གནས་འཇིག་རྟེན་ལམ་ལས་རབ་གྲོལ་རིགས་དང་
རིགས་མིན་མངོན་སྤྱོད་ཅིང་། །ལུས་སྟོབས་བདེ་སྟེར་བཟའ་བ་བཏུང་བ་ལ་སོགས་
ལོངས་སྤྱོད་དང་ལྡན་རྣལ་འབྱོར་རྣམས་ཀྱི་བསྒོམ་པར་བྱ། །རླུང་ནི་ཡང་དག་འཕྲད་
པ་རྣམས་ཀྱིས་གློག་གི་མེ་ཡིས་རྩེ་མོས་སྤྱི་བོའི་ཟླ་བ་ཞུ་བར་བྱེད། །ཐིག་ལེ་གང་
- 100 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
གང་ཞུ་བ་འདི་ནས་མགྲིན་པ་སྙིང་ཁ་ལ་སོན་ལྟེ་བ་གསང་བ་རྣམས་ལས་འགོག །
ཐིག་ལེ་ལས་ནི་གཡོ་བའི་ཁུ་བ་རྡོ་རྗེ་ནོར་བུ་ལ་གནས་རྒྱལ་མཚན་རྩེ་ལ་འགོག་པ་
གང༌། །དེ་ནི་ཤེས་རབ་ཡེ་ཤེས་སྐད་ཅིག་གལ་ཏེ་ཐིག་ལེའི་ཕྲེང་བ་འཕོ་བ་མེད་པས་
བདེ་སྟེར་ནའོ། །དེ་ཕྱིར་གཡོ་མེད་བདེ་བའི་སྐད་ཅིག་ལྷན་ཅིག་སྐྱེས་པ་འདིར་ནི་
ཆོས་ཀྱི་དབྱིངས་ཀྱིས་སྟེར་བྱེད་དོ། །རོ་ཡི་འགྲོ་བ་རྣམས་ལ་གནས་པའི་སྲོག་རྣམས་
ཐམས་ཅད་བཀུག་ཅིང་ཉོན་མོངས་བདུད་རྣམས་བཅོམ་བྱས་ནས། །རྫུ་འཕྲུལ་
ཀུན་མཁྱེན་ས་དང་སྲིད་གསུམ་བླ་མ་ཉིད་ནི་རྣལ་འབྱོར་རྣམས་ཀྱི་སྐྱེ་བ་འདི་ལ་
སྟེ། །གལ་ཏེ་ལམ་དུ་རབ་ཞུགས་ཤི་བར་གྱུར་ན་དེ་ཚེ་དེ་ཡི་འཛིན་པས་སྐྱེ་བ་གཞན་
ལའོ། །གང་ཞིག་ཁྲག་ནི་འཐུང་བྱེད་རབ་མཆོག་ལྷ་མི་རྣམས་ཀྱི་སྦྲང་བུ་དེ་ནི་བདུད་
རྩི་གཅིག་པུ་སྟེ། །སྐྱུག་པ་སྙིང་ཁ་གསང་བའི་ཁ་ནས་ནོར་བུ་ལ་གནས་ཆུ་སྐྱེས་
ནང་དུ་རབ་ཏུ་ཞུགས་པ་མིན། །བཤང་བ་གཅིན་དང་ཁྲག་དང་ཤ་ནི་མཆོག་ཏུ་རོ་
མཉམ་སྐྱུག་པ་ནང་དུ་རབ་ཏུ་ཞུགས་པ་སྟེ། །འདི་དག་རྣམས་ནི་ཡེ་ཤེས་བདུད་རྩི་
སྲིད་པ་གསུམ་གྱི་བླ་མ་ཡིས་ཀྱང་རྒྱུད་རྣམས་ཀུན་ཏུ་བསྟན། །སྐྱེས་བུ་རྣམས་ཀྱི་
སེམས་ནི་ཀུན་ནས་མི་དགེའི་འབྲས་བུའི་དབང་གིས་ཕྲན་ཚེགས་རིག་པ་ལ་རྗེས་
ཆགས། །རིག་པ་འདི་ཡིས་སྲིད་པ་གསུམ་པོ་མཐའ་དག་སྐད་ཅིག་གིས་ནི་བདག་
གི་དབང་དུ་བྱེད་པའོ། །ཞེས་པའི་བསམ་པ་བརྐམ་ཆགས་སེམས་ཀྱིས་སྦྱིན་དང་
ཡེ་ཤེས་རྣམ་པར་སྤངས་ནས་དམྱལ་བར་རབ་ཏུ་འཇུག །ཕྱིས་ནི་རྫས་དང་རང་གི་
ཆུང་མ་གཞན་གྱི་དབང་གྱུར་ཀྱེ་མ་ངན་པའི་ཆོས་ལ་རབ་ཏུ་འཇུག །ཤེས་རབ་མ་
ཡིན་ཐབས་ཀྱང་མིན་པ་འདི་ནི་ལྷན་ཅིག་སྐྱེས་པའི་སྐུ་སྟེ་ཆོས་ཀྱི་སྐུར་གྱུར་པ། །
ཤེས་རབ་ཐབས་ཀྱི་རང་བཞིན་ངེས་པར་མུན་པ་དང་བྲལ་ཡེ་ཤེས་དང་ནི་རྣམ་ཤེས་
- 101 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
དབྱེ་བ་ལས། །འདི་ནི་ལོངས་སྤྱོད་རྫོགས་པའི་སྐུ་སྟེ་སྒྲ་བརྙན་ལྟ་བུ་སེམས་ཅན་
དུ་མའི་དོན་ནི་བྱེད་པ་པོ། །སེམས་ཅན་རྣམས་ནི་སྨིན་པའི་སླད་དུ་སླར་ཡང་འདི་
ནི་སངས་རྒྱས་རྣམས་ཀྱི་སྤྲུལ་པའི་སྐུ་རུ་འགྱུར། །རྡོ་རྗེ་སེམས་དཔའ་གཅིག་པུ་
འདི་ནི་དུས་མཐའི་སྤྲིན་དང་མཚུངས་པ་ཧེ་རུ་ཀར་ནི་བྱུང་བར་འགྱུར། །གདུག་པ་
རྣམས་ནི་སྨིན་པའི་དོན་དེ་དེ་ཡང་དམ་ཚིག་རྒྱལ་བ་རྨོངས་པ་རྣམས་ནི་བདེ་བའི་
དོན། །རིན་ཆེན་དབང་པོ་སྡུག་བསྔལ་ལྡན་པ་རྣམས་ཀྱི་དེ་ཡང་པད་འཛིན་ཆགས་
ཅན་རྣམས་ཀྱི་ཆགས་པའི་སླད། །བགེགས་རྣམས་དག་ནི་གཞོམ་པའི་དོན་དུ་ཕྱག་
གི་པད་མ་རལ་གྲི་དོན་ཡོད་གྲུབ་པར་བྱུང་བར་གྱུར། །ཞེ་སྡང་ལས་ནི་སྣ་ཚོགས་
ཡུམ་གང་དུས་མཐའི་རྩེ་མོ་ཅན་མཚུངས་དེ་ནི་མཁའ་འགྲོ་མར་བྱུང་གྱུར། །གཏི་མུག་
དག་ལ་སྤྱན་མ་ཞེས་བྱ་མཆོག་གི་སྙིང་རྗེ་མཱ་མ་ཀཱི་ནི་ང་རྒྱལ་རྒྱུ་ལས་སོ། །ཆགས་ལས་
དེ་ནི་གོས་དཀར་ཞེས་བྱ་མཐའ་དག་ཡོན་ཏན་གཏེར་ཏེ་སྒྲོལ་མ་ཡང་ནི་ཕྲག་དོག་
ལས། །སྣ་ཚོགས་གཟུགས་ཅན་གཉིས་པོ་འདི་དག་ཡུལ་དང་ཡུལ་ཅན་གཞན་རྣམས་
ཐམས་ཅད་དུ་ཡང་བྱུང་བར་གྱུར། །ཕུང་པོ་ལྔ་ཡི་རང་བཞིན་རྣམས་ཀྱིས་རྡོ་རྗེ་བཙུན་
མོའི་བྷ་ག་རྣམས་ལ་བཞུགས་པ་བརྩེ་བ་ཡིས། །ངེས་པ་རྣམ་པར་མ་སྒྲུབ་བསོད་
ནམས་བསགས་པ་མིན་པའི་སེམས་ཅན་རྣམས་ནི་སྨིན་པའི་དོན་དུ་སྟེ། །གཙང་
མའི་གནས་ལ་སོགས་པར་བཅོམ་ལྡན་གང་ཞིག་རྣམ་པར་བཞུགས་པ་ཉན་ཐོས་
རྣམས་ཀྱི་སླད་དུའོ། །གང་ཞིག་ཨེ་ཝཾ་ཡི་གེ་ལ་གནས་མཆོག་གི་ངེས་པ་ཅན་རྣམས་
མཆོག་ལ་འགོད་པའི་དོན་དུའོ། །སེམས་ཅན་རྣམས་ནི་སྨིན་པའི་སླད་དུ་སྐུ་དང་གསུང་
དང་ཐུགས་ཀྱི་དབྱེ་བ་རྣམས་ཀྱིས་དུས་ཀུན་ཏུ། །ངེས་པར་རྡོ་རྗེ་ཅན་གྱི་བཞུགས་
པ་རྣམ་གསུམ་ཕྱི་དང་ནང་དང་གསང་བ་གཞན་དུ་ཡང་ནི་རབ་ཏུ་འགྱུར། །ཕྱི་རོལ་
- 102 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ། །
སྣ་ཚོགས་ཕྱོགས་ལ་རྒྱུར་ཏེ་མཆོག་གི་ལུས་ལ་སྲོག་གི་རླུང་ནི་རབ་ཏུ་རྒྱུ་བ་ལའོ། །
ཁྱབ་བདག་གི་ནི་ལ་སོགས་དཀྱིལ་འཁོར་དག་ལ་རབ་གྱུར་གང་དེ་རྡོ་རྗེ་བཙུན་མོའི་
བྷ་ག་ལ། །གང་ཞིག་སྒྲ་ལ་སོགས་ལ་རང་སེམས་འགྲོ་སྟེ་ཡུལ་མེད་ལའང་གཞན་
ནི་དེ་བཞིན་ཁོ་ནའོ། །གང་ཞིག་ཨེ་ཝཾ་ཡི་གེར་གནས་པ་མཆོག་ཏུ་བདེ་བའི་གནས་
ལ་སྐུ་གསུང་ཐུགས་ནི་བཞུགས་པའོ། །གཅིག་པུ་རྡོ་རྗེ་ཅན་ནི་དབྱེ་བ་གསུམ་སྟེ་
ཡུལ་དང་ཡུལ་ཅན་ ཁམས་རྣམས་ ཀྱིས་ཀྱང་བསྐོར་བའོ། །དུས་གསུམ་གནས་
གསུམ་དུ་བཞུགས་སྲིད་པ་གསུམ་དུའང་གནས་པ་སེམས་ཅན་དུ་མའི་དོན་གྱི་
སླད་དུའོ། །རྒྱུད་རྣམས་དག་ལས་འདི་སྐད་བདག་གིས་ཐོས་ཞེས་གསུངས་པ་གང་
དེ་འདི་ལྟར་བདག་གིས་ཤེས་པ་སྟེ། །རྡོ་རྗེ་ཅན་གྱི་ཟླ་བ་ཞུ་ལས་གང་ཞིག་སྤྱི་བོ་
མགྲིན་པ་སྙིང་གའི་ཆུ་སྐྱེས་ལྟེ་གསང་སྟེ། །རྡོ་རྗེ་བཙུན་མོ་རྣམས་ཀྱི་བྷ་གར་དེ་ནི་
ཐིག་ལེ་གྲོལ་བ་གསུམ་གྱིས་མཆོག་གི་པད་མར་གནས། །དེ་འདིར་སངས་རྒྱས་
ཉིད་དུ་རབ་ཏུ་ཞུགས་པ་བཅོམ་ལྡན་འདས་ལ་རྣལ་འབྱོར་རྣམས་ཀྱི་རིག་པར་བྱ།།
སྐྱེ་བ་སྔ་མར་རང་གི་སྙིང་གིས་བསྐྱེད་པའི་ཞི་དང་ཆགས་པ་ལ་སོགས་དངོས་པོ་
རྣམས་ཀྱིས་ནི། །བག་ཆགས་སྟོབས་ཀྱིས་འཁོར་ལོར་གནས་པ་གཅིག་ནི་དུ་མར་
མཐོང་སྟེ་སྨོན་ལམ་ཡོན་ཏན་དབང་གིས་སོ། །དོན་གཅིག་དུ་མའི་སྐད་ནི་རང་རང་
དངོས་པོ་རྣམས་ཀྱིས་སྲོག་ཆགས་རྣམས་ཀྱི་སྙིང་ལ་རབ་ཏུ་འཇུག །གནས་ཅན་
རྣམས་ཀྱི་བསོད་ནམས་སླད་དུ་འཁོར་ལོར་གནས་པ་བསོད་སྙོམ་ལ་ནི་རྣམ་པར་རྒྱུ་
རུ་གཤེགས། །དུད་འགྲོ་ཡི་དྭགས་ལྷ་མིན་རྣམས་དང་ལྟོ་འཕྱེ་ལྷ་དང་མི་ནི་འཕགས་
པ་བོད་ལ་སོགས་རྣམས་དང་། །བྱུང་དང་འབྱུང་འགྱུར་དེ་ལྟར་བྱུང་བ་རྣམ་པ་གསུམ་
དང་རྟག་ཏུ་བདེན་པའི་ཆོས་ནི་གསུང་བྱེད་ཅིང་། །རང་རང་སྐད་གཞན་དག་གིས་
- 103 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
སྲིད་པ་གསུམ་པོ་མ་ཚང་མེད་པ་ལམ་ལ་ཡང་དག་འགོད་བྱེད་པ། །འདི་ནི་བདེ་མཉམ་
འབྲས་བུ་སྟེར་བ་ཐམས་ཅད་མཁྱེན་པའི་གསུང་སྟེ་ལྷ་ཡི་སྐད་ཀྱང་མ་ཡིན་ནོ། །སངས་
རྒྱས་རྣམས་ཀྱིའང་རྟོགས་བྱ་མིན་པ་དཔག་མེད་ཡོན་ཏན་དང་ལྡན་སངས་རྒྱས་
སྤྲུལ་པ་སྒྱུ་མ་ནི། །སྲིད་པ་གསུམ་གྱི་གནས་སུ་བདག་ཉིད་སྟོན་པར་བྱེད་དེ་བརྒྱ་
བྱིན་གཞུ་ནི་ཇི་བཞིན་ཉིད་དུའོ། །སྣ་ཚོགས་དངོས་རྣམས་ཀྱིས་ཕྱེ་རྒྱལ་བ་དང་བཅས་
ལྷ་མི་རྣམས་ཀྱི་རང་རང་སེམས་ལ་རབ་ཏུ་ཞུགས་པའོ། །འདི་ནི་མ་སྐྱེས་ཆོས་ཏེ་ཆུ་
ལ་ནམ་མཁའ་བཞིན་དུ་འདིར་ནི་སྐྱེ་བར་འཁྲུལ་བ་སྟེར་བའོ། །རྒྱལ་བའི་སྐུ་ཡི་རྡོ་
རྗེ་ཡུལ་དང་ཡུལ་ཅན་རྣམས་ཀྱིས་བགྲོད་བྱ་མིན་པ་རྣམ་པ་ཐམས་ཅད་པ། །གསུང་
གི་རྡོ་རྗེ་སེམས་ཅན་ཐམས་ཅད་རང་སྙིང་སྐད་རྣམས་དག་གིས་ཆོས་ནི་གོ་བར་
བྱེད་པའོ། །རྡོ་ རྗེ་ཅན་གྱི་ཐུགས་ཀྱི་རྡོ་རྗེ་སེམས་ཅན་རྣམས་ཀྱི་སེམས་ཀྱི་རང་
བཞིན་མཐའ་དག་ས་ལ་གནས། །དྲི་མེད་ནོར་བུ་ལྟ་བུ་དངོས་པོ་རྣམས་ཀྱི་འཛིན་
བྱེད་གང་ཡིན་དེ་ཉིད་ཡེ་ཤེས་རྡོ་རྗེའོ། །སྦྱིན་པ་ལ་སོགས་བདེ་མཉམ་འབྲས་སྟེར་
དྲུག་དང་བཞི་རྣམས་ནུས་མ་བཅུ་པོ་དེ་དག་རྣམས་སུ་གསུངས། །དེ་དག་རྣམས་ཀྱི་
ཐབས་ནི་དག་པ་མཆོག་གི་སེམས་ཀྱིས་གང་བའི་བུམ་པ་རྣམ་བཅུ་དེ་རྣམས་སོ། །
བདུད་དང་ཉོན་མོངས་ཉམས་པ་འདོད་པ་ཞེ་སྡང་འཕྲོག་བྱེད་རྡོ་རྗེའི་ཚོགས་ནི་ལྗོན་
པ་ལ་སོགས་རྣམས། །ཕྱག་རྒྱ་དྲུག་རྣམས་སྟོང་པ་དྲུག་སྟེ་སྲིད་གསུམ་སྐྱེད་པར་
མཛད་པ་ཡེ་ཤེས་རྣམ་ཤེས་གཅིག་པའོ། །འཁོར་ལོ་སྲིད་གསུམ་ཀུན་ནས་དང་བ་
ཞེས་པའོ་བདེ་བ་རིན་ཆེན་འདི་ཡི་ཆགས་པ་ཉིད་དག་ནི། །པད་མའོ་ཉོན་མོངས་ཟད་
པ་རལ་གྲི་རྡོ་རྗེ་དག་ཀྱང་ཡེ་ཤེས་སྐུ་ཆེན་རྣམ་པར་མི་ཕྱེད་པའོ། །མི་ཤེས་གཅོད་
པ་གྲི་གུག་མཆོག་གི་རིགས་དྲུག་རྣམས་ཏེ་འདི་དག་རྣམས་ཀྱི་བསྐྱེད་པ་གང་ཡིན་
- 104 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
པ། །ཕུང་པོ་ཁམས་དང་དབང་པོ་ལ་སོགས་མཁའ་བཞིན་རོ་མཉམ་དེ་དག་རྣམས་
ཀྱང་དེ་བཞིན་རིག་པར་བྱ། །གང་དུ་ངེས་པར་རིགས་ཀྱི་གཟུགས་ནི་ཉམས་པ་ཉིད་
དུ་གྱུར་པ་དེ་ནི་ཆེན་པོའི་གཟུགས་སུ་གསུང་། །གང་དུ་འཁོར་བའི་སྡུག་བསྔལ་
ཉམས་པ་ཉིད་དུ་གྱུར་པ་དེ་ནི་ཚོར་བ་ཆེན་པོར་གསུངས་པ་སྟེ། །གང་དུ་འཁོར་བའི་
འདུ་ཤེས་ཉམས་པ་ཉིད་དུ་གྱུར་པ་དེ་ནི་རྡོ་རྗེའི་འདུ་ཤེས་ཆེན་པོའོ། །གང་དུ་འཁོར་
བའི་འཕེལ་བ་ཉམས་པ་ཉིད་དུ་གྱུར་པ་དེ་ནི་རྡོ་རྗེའི་འདུ་བྱེད་ཁོ་ནའོ། །གང་དུ་གཉིད་
ལ་སོགས་པའི་གནས་སྐབས་ཉམས་པ་ཉིད་དུ་གྱུར་པ་དེ་ཡང་རྣམ་པར་ཤེས་པར་
གསུངས། །གང་དུ་ཤེས་པ་མིན་པའི་དངོས་པོ་ཉམས་པ་ཉིད་དུ་གྱུར་པ་དེ་ནི་ཐུབ་
པའི་ཡེ་ཤེས་ཉིད། །འདི་རྣམས་རྣམ་པར་སྣང་མཛད་ལ་སོགས་དམ་པའི་རྒྱལ་བ་
མཆོག་ནི་རྣམ་པ་དྲུག་སྟེ་ རིགས་དྲུག་རྣམས། །གཞན་ནི་ཁམས་དྲུག་ དབྱེ་ བ་
རྣམས་ཏེ་ས་དང་ཆུ་དང་མེ་དང་རླུང་དང་ནམ་མཁའ་ཞི་བ་རྣམས། །གང་དུ་གཏི་
མུག་མཐའ་དག་ཉམས་པ་ཉིད་དུ་གྱུར་པ་སྤྱན་མ་ཡིན་ཏེ་དེ་ནི་འཛིན་མའོ། །གང་
དུ་ང་རྒྱལ་མཐའ་དག་ཉམས་པ་ཉིད་དུ་གྱུར་པ་མཱ་མ་ཀཱི་སྟེ་དེ་ནི་ཆུ་ཉིད་དོ། །གང་
དུ་ཆགས་པ་མཐའ་དག་ཉམས་པ་ཉིད་དུ་གྱུར་པ་གོས་དཀར་མོ་སྟེ་དེ་ནི་མེ་ཡིན་
ནོ། །གང་དུ་ཕྲག་དོག་མཐའ་དག་ཉམས་པ་ཉིད་དུ་གྱུར་པ་སྒྲོལ་མ་ཡིན་ཏེ་དེ་ནི་
རླུང་ཡང་ངོ༌། །གང་དུ་ཞེ་སྡང་མཐའ་དག་ཉམས་པ་ཉིད་དུ་གྱུར་པ་རྡོ་རྗེ་དབྱིངས་
ཀྱི་དབང་ཕྱུག་མ་སྟེ་མཁའ། །གང་དུ་སེར་སྣ་ཐམས་ཅད་ཉམས་པ་ཉིད་དུ་གྱུར་པ་
སྣ་ཚོགས་ཡུམ་སྟེ་དེ་ནི་འགྱུར་མེད་དོ། །མཐོང་དང་མ་མཐོང་གཟུགས་ནི་ཡིད་དང་
ནམ་མཁའ་ལ་ཡང་ལྟ་བར་བྱེད་པ་གང་ཡིན་དེ་ནི་མིག །རིང་ནས་རབ་ཏུ་གསལ་
བ་བཞིན་དུ་སྒྲ་ནི་ཐོས་པ་འདི་ནི་རྒྱལ་བའི་རྣ་བ་ཆེན་པོའོ། །མཆོག་གི་བདེ་བ་
- 105 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩ །
བྱེད་པའི་དྲི་རྣམས་ཐམས་ཅད་འཛིན་པ་དེ་ནི་ཁྱབ་བདག་གི་ཡང་སྣ་བཟང་པོ། །
རང་གི་ཟླ་བའི་བདུད་རྩི་བདེ་སྟེར་དག་ཀྱང་རྟག་ཏུ་མྱང་བར་བྱེད་པ་གང་ཡིན་དེ་
ནི་ལྕེ། །རྡོ་རྗེའི་རེག་བྱ་ཀུན་ནས་འཕྲོག་པ་གང་ཡིན་དེ་ནི་རྟག་ཏུ་རྡོ་རྗེའི་ལུས་ཀྱི་
དབང་པོ་སྟེ། །ཐབས་དང་ཤེས་རབ་འདུས་པ་འདི་ཡི་ཆོས་ཏེ་བདེ་མཉམ་ལ་འཇུག་
གང་ཡིན་དེ་ནི་ཡིད། །དབྱེ་བ་དྲུག་གིས་ཕྱེ་བའི་ཡུལ་དང་ཡུལ་ཅན་འདི་དག་བྱང་
ཆུབ་སེམས་དཔའ་བཙུན་མོར་བཅས་པ་རྣམས། །སྣ་ཚོགས་གཟུགས་ལ་སོགས་
པ་འདི་རྣམས་རྒྱལ་བ་མཆོག་གི་ཡུལ་རྣམས་རྣམ་པ་དྲུག་སྟེ་ཀུན་ནས་ནི། །དང་ཞིང་
མ་སྐྱེས་མ་འགགས་མཆོག་གི་བདེ་བྱེད་གོས་པ་མེད་ཅིང་ཡེ་ཤེས་ཀྱིས་ནི་རྟོགས་
བྱ་སྟེ། །ཁམས་གསུམ་དག་ཏུ་གཞན་གྱི་བཟུང་བྱ་དང་ནི་མཐའ་དག་འགྲོ་བའི་
དབང་པོ་སྒོ་ཡིས་རྟོགས་བྱ་མིན། །ཡེ་ཤེས་འགུག་པ་བྱེད་པ་འདི་ནི་དེ་ཡི་སླར་ཡང་
ཤིན་ཏུ་སྟོབས་ཏེ་དེ་ནི་གཞུག་པ་བྱེད་པ་རྨོངས་བྱེད་ཀྱིས། །དེ་ནི་བཅིང་བ་རེངས་
བྱེད་ཀྱིས་ཏེ་ངེས་པར་མཆོག་བདེའི་དབང་གིས་ཁེངས་བྱེད་ཀྱིས་ནི་མཉེས་པ་ཡང་།།
ཡེ་ཤེས་འཁོར་ལོ་དག་ལ་འཁོར་ལོ་རོ་ནི་མཉམ་པར་བྱེད་པ་རྡོ་རྗེ་ཤུགས་ཀྱི་བྱེད་
པ་སྟེ། །དེ་བཞིན་ཁྲོ་བོའི་ལྷ་མོ་རྣམས་ནི་རབ་གསལ་ངེས་པར་རྣལ་འབྱོར་མ་ཡི་རྒྱུད་
ཀྱི་སྐུ་ལའོ། །འདིར་ནི་དབང་བསྐུར་རྣམ་པ་གཉིས་ཀྱང་བུ་ཡི་ཡོན་ཏན་དབང་གིས་
འཇིག་རྟེན་འཇིག་རྟེན་འདས་པའོ། །གང་ཞིག་ཤེས་རབ་ཀྱི་ནི་ནུ་མ་ལ་རེག་གཞན་
པ་བདུད་རྩི་མྱང་དང་འཁྱུད་པ་གང་ཡིན་པའོ། །ཤེས་རབ་དང་འགྲོགས་བྱང་ཆུབ་
སེམས་ནི་ཞུ་བ་དག་ལ་བཞི་པའི་སྐད་ཅིག་བདུད་རྩི་རྟོགས་པ་གང༌། །འདི་དག་
ཐམས་ཅད་ངེས་པར་འཇིག་རྟེན་པ་སྟེ་མཆོག་གི་སྙིང་རྗེ་ཡིས་ནི་ལམ་གྱི་རྒྱུ་རུ་
བསྟན། །འཇིག་རྟེན་འདས་པའི་དབང་གང་མཆོག་གི་རྒྱལ་བའི་བདག་པོའི་ཕྱག་རྒྱ་
- 106 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
མཆོག་ལ་རྗེས་སུ་སྦྱོར་བའོ། །སེམས་ཀྱི་སྣང་བ་ཙམ་སྟེ་རང་གི་སེམས་ལས་སྐྱེས་པ་
མེ་ལོང་གི་ནི་གཟུགས་བརྙན་ལྟ་བུ་ཉིད། །གང་ཞིག་མཐའ་དག་རྒྱལ་བའི་སྲས་དང་
སངས་རྒྱས་རྣམས་ཀྱིས་བསྟེན་པ་རྣལ་འབྱོར་དབང་པོས་བསྟེན་བྱ་སྟེ། །ཡེ་ཤེས་
མེ་ལྕེ་དེ་ནི་རབ་ཏུ་རྒྱས་པས་བདུད་ཚོགས་ཡུལ་དང་བཅས་པ་མཐའ་དག་སྲེག་བྱེད་
ཅིང་། །ལུས་ལ་ཆགས་པ་ལ་སོགས་ཀྱང་སྟེ་རྣལ་འབྱོར་རྣམས་ལ་ལོ་ཡི་སྦྱོར་བས་
བདེ་མཉམ་སྟེར་བར་བྱེད། །ཤེས་རབ་ཡེ་ཤེས་དག་ནི་སེམས་དང་དེ་ཡི་སྣང་བ་
དག་ཀྱང་རྣམ་པ་བཅུ་པོ་ཉིད་དུ་འགྱུར། །དབང་བསྐུར་དྲི་མེད་རི་བོང་ཅན་པ་དང་
མཚུངས་མེ་ལོང་གཟུགས་བརྙན་ལྟ་བུ་འདི་ལ་ཞུགས་པ་གང་ཡིན་པ། །དེ་ལས་མྱ་
ངན་འདས་པའི་བདེ་བ་འཕོ་མེད་ལྷན་ཅིག་སྐྱེས་པ་འགྱུར་མེད་ཉིད་ནི་བཞི་པ་སྟེ།།
སངས་རྒྱས་ཞལ་འདི་གང་གི་ཐུགས་དང་ཞལ་ནས་གནས་པར་གྱུར་པ་དེ་ནི་དཔལ་
ལྡན་བླ་མའོ། །ནམ་མཁར་ཀུན་ནས་ཞེན་པའི་སེམས་དང་མིག་ནི་མི་འཛུམ་རྡོ་
རྗེའི་ལམ་དུ་རབ་ཏུ་ཞུགས་པ་ཡིས། །སྟོང་པ་ལས་ནི་དུ་བ་སྨིག་རྒྱུ་རབ་གསལ་དྲི་
མ་མེད་པའི་མཁའ་སྣང་ཉིད་དང་མར་མེ་དང༌། །འབར་བ་དང་ནི་ཟླ་བ་ཉི་མ་རྡོ་རྗེའི་
རྣམས་དང་མཆོག་གི་ཆ་དང་ཐིག་ལེ་མཐོང་བར་འགྱུར། །དེ་ཡི་དབུས་སུ་སངས་
རྒྱས་གཟུགས་ནི་ཡུལ་དང་རྣམ་པར་བྲལ་བ་དུ་མ་ལོངས་སྤྱོད་རྫོགས་པའི་སྐུ། །
ནམ་མཁའ་ཆུ་འཛིན་བྲལ་བ་དག་ནི་རྣལ་འབྱོར་པ་ཡི་བགྲད་པའི་མིག་གིས་བལྟ་
བར་བྱ་བ་སྟེ། །རེ་ཁཱ་ནག་པོ་དྲི་མེད་འོད་ཟེར་འཕྲོ་བ་དུས་ཀྱི་རྩ་ལ་མཐོང་བར་གྱུར་
གྱི་བར་དུའོ། །དེ་ལ་ཀུན་མཁྱེན་གཟུགས་ནི་ཆུ་ལ་ཉི་མ་ལྟ་བུ་གོས་པ་མེད་པ་ཁ་
དོག་སྣ་ཚོགས་ཏེ། །རྣམ་པ་ཀུན་ལྡན་རང་སེམས་ཡུལ་དང་བྲལ་བ་དག་གོ་གཞན་
གྱི་སེམས་ནི་མིན་པ་ཉིད། །གཟུགས་ནི་མཐོང་བར་གྱུར་ན་ཉིན་ཞག་སོ་སོའི་དུས་
- 107 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
སུ་སྲོག་གི་རླུང་ནི་འགོག་པར་རབ་བྱ་སྟེ། །འོད་ཟེར་འཁོར་ལོ་རང་གི་ལུས་ལ་
ཡོངས་སུ་བསྐོར་ཞིང་འཁོར་བྱར་བྱེད་པས་མཐོང་གི་བར་དུའོ། །ཟླ་བ་དྲུག་གིས་
སྡོམ་བརྩོན་རྣམས་ལ་རེག་བྱས་དམན་པའི་བདེ་བ་མཉམ་པ་ལམ་གྱི་སེམས་སུ་
འགྱུར། །ས་ཡི་རྣམ་པ་སྲ་བ་མིན་ཞིང་ཞུ་བ་ཆུ་ལུས་ཁུ་བ་མིན་ཏེ་གཤེར་བ་ཉིད་
མིན་ཕྱིར། །མེ་ཡི་རྣམ་པ་མེ་མིན་གཡོ་བ་རླུང་གི་ལུས་ནི་གང་ཞིག་གཡོ་བ་མིན་
པས་རླུང་མ་ཡིན། །སྟོང་པའི་རྣམ་པ་ཡིན་ཡང་ལྟ་བྱ་དཀར་དང་ལྗང་དང་ཁ་དོག་སྣ་
ཚོགས་ཆེན་པོ་ཁ་དོག་མིན། །རྣམ་པ་ཀུན་ལྡན་ཡིན་ཡང་མཐོང་བ་མིན་ཏེ་རང་སྙིང་
དྲི་མ་ཉོན་མོངས་བདུད་ཀྱི་མཐུ་ལས་སོ། །ནཱ་ད་ཐིག་ལེ་ཆ་དང་ཡེ་ཤེས་བདུད་རྩིའི་
གནས་སུ་སོན་པ་ལུ་གུ་རྒྱུད་དུ་བཅིངས་པའི་རྩ། །སྲོག་དང་ཐུར་སེལ་ལམ་གསུམ་
རྣམས་ཏེ་རྡོ་རྗེ་དང་བཅས་པད་མ་རྡོ་རྗེ་ཆུ་སྐྱེས་ལྡན་པ་ཉིད། །རླུང་གཉིས་ཡང་དག་
ཕྲད་པའི་དབུས་སུ་ཡུལ་ནི་ཡུལ་ཅན་རྣམ་གཉིས་འབྱུང་དང་རབ་ཏུ་འཇུག་པ་སྟེ།།
དུ་བ་ལ་སོགས་རྣམས་ཀྱི་མཚན་མ་འཛིན་པ་དག་ཀྱང་གང་ཞིག་འདི་རྣམས་ཐམས་
ཅད་གསང་བར་བྱ། །དབུ་མར་སྲོག་ནི་རབ་ཞུགས་ཉི་མ་དང་བཅས་རི་བོང་ཅན་གྱི་
བགྲོད་པ་གཡས་དང་གཡོན་ལ་བཅིངས། །ཕྱག་རྒྱ་རབ་ཏུ་འགྲོགས་ལ་སེམས་དང་
མཆོག་གི་བདེ་བ་ལག་ན་རྡོ་རྗེ་ཡང་དག་བསླང་བ་ཡང་། །པད་མར་རྡོ་རྗེའི་སྒྲ་
འམ་རང་གི་ལག་པའི་ཆུ་སྐྱེས་དག་གིས་གསོར་བ་བདེ་བའི་སླད་དུ་སྟེ། །ས་བོན་
གཏོང་བ་མིན་པའི་བདེ་བ་དེ་ནི་འཆི་བའི་འཇིགས་འཕྲོག་འདི་ནི་དཔལ་ལྡན་བླ་
མའི་ཞལ། །ས་ནི་ཆུ་ལ་རབ་ཏུ་འཇུག་ཅིང་ཆུ་ཡང་འབར་བྱེད་ལ་སྟེ་གཙང་བར་
བྱེད་པ་རླུང་ལའོ། །རླུང་ནི་སྟོང་པ་ལ་སྟེ་སྟོང་པ་ངེས་པར་མཚན་མ་རྣམ་པ་བཅུ་རུ་
འགྱུར་ཞིང་མཚན་མ་ནི། །རྣམ་པ་ཐམས་ཅད་པ་རུ་འགྱུར་ཏེ་མི་ཟད་མཆོག་གི་
- 108 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
བདེ་བ་གཞོམ་དུ་མེད་པ་ཡེ་ཤེས་སྐུ། །ཡེ་ཤེས་ལས་ནི་རྫུ་འཕྲུལ་དངོས་གྲུབ་ཏུ་
འགྱུར་མི་བདག་སྐྱེས་བུ་རྣམས་ཀྱི་སྐྱེ་བ་འདི་ཉིད་ལའོ། །དེ་ལྟར་སེམས་ནི་རྣམ་བཞི་
སྲིད་པ་གསུམ་ལ་གནས་པའི་སྲོག་ཆགས་རྣམས་ཀྱི་ཐིག་ལེའི་འབྲས་བུ་སྟེ། །རྣལ་
འབྱོར་དབང་པོ་རྣམས་ཀྱི་བདེ་མཉམ་འབྲས་སྟེར་ཁྱབ་བྱེད་དག་ནི་ཐར་པའི་སླད་
དུ་བསྲུང་བར་བྱ། །ཐིག་ལེ་བཏང་ན་རྣལ་འབྱོར་རྣམས་ཀྱི་མཆོག་གི་བདེ་བ་སྐྱེ་
བའི་ས་བོན་སོང་ལ་ཐར་པ་གང་། །དེ་ཕྱིར་འཁོར་བའི་བདེ་བའི་སྐད་ཅིག་འདི་ནི་
སྡོམ་བརྩོན་རྣམས་ཀྱིས་ཐམས་ཅད་དུས་སུ་སྤང་བར་བྱ། །གང་ཕྱིར་གཅིག་ཉིད་ཨཱ་
སོགས་ཀཱ་སོགས་རི་བོང་ཅན་དང་ཉིན་བྱེད་ཅན་གྱི་གདན་ཡིན་ཞིང་། །ཧཱུྃ་ཡིག་ཉིད་
ཀྱིས་མཚན་མ་དང་ནི་ཡོངས་སུ་གྱུར་པ་གཞན་པ་ཁ་དོག་གཟུགས་དག་མི་འདོད་
དེ། །འགྱུར་མེད་དག་གིས་བསྐྱེད་ཅིང་འགྱུར་བ་ཉམས་པར་གྱུར་པ་མཆོག་གི་
དབང་པོ་དག་དང་ལྡན་པ་ནི། །རྣམ་པ་ཀུན་ལྡན་ཐིག་ལེ་མཐའ་དག་རྒྱལ་བའི་
བདག་པོ་སྣ་ཚོགས་སྒྱུ་མ་འཛིན་པ་འདི་ལའོ། །མཁའ་འགྲོ་དུས་ཀྱི་གཟུགས་ཅན་
མཐའ་དག་ལུས་ལ་གནས་ཤིང་སྲོག་ཆགས་རྣམས་ཀྱི་སྲོག་ནི་འཕྲོག་བྱེད་མ། །དེ་
ཕྱིར་ཉིན་ཞག་སོ་སོའི་དུས་སུ་རང་གི་ལམ་ནི་དགག་པ་བྱས་ནས་དེ་རྣམས་བསྒྲུབ་
པར་བྱ། །ཇི་སྲིད་གཟའ་རྣམས་དག་གིས་ལོངས་སྤྱོད་དང་གཞན་བགྲོད་པ་ལ་
གནས་དབུགས་རྔུབ་དབུགས་འབྱུང་རྒྱུ་བ་ལས། །དེ་སྲིད་དུས་ཀྱི་ཕོ་ཉ་ཁྱབ་བྱེད་
མ་གང་ཁམས་གསུམ་དུ་ནི་མཆོག་དགའ་སྟེར་བར་འགྱུར་རམ་ཅི། །ཕོ་ཉ་ཕྲ་མོ་རབ་
ཏུ་རྒྱུ་བ་བླ་མའི་གསུང་ལ་གནས་པ་བྱང་ཆུབ་སེམས་ནི་འགྱུར་མེད་པ། །སྡིག་བྲལ་
རྣལ་འབྱོར་ལྡན་པ་རྣམས་ཀྱིས་ཤེས་པར་བྱ་སྟེ་གཞན་དུ་འདོད་ཆགས་སེམས་ཀྱིས་
མ་ཡིན་ནོ། །སྲིད་པ་སྡུག་བསྔལ་རྗེས་ཆགས་འབྱུང་པོའི་ཚོགས་ནི་གཟའ་དང་ལག་
- 109 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༩ །
འགྲོ་ལྷ་རྣམས་དག་ལ་དོན་གཉེར་བྱེད། །གང་གི་དྲིན་གྱིས་ཐར་པར་རབ་ཏུ་འགྱུར་བ་
ཡིད་ཀྱིས་ཞི་བ་དེ་ནི་བྱེད་པ་མ་ཡིན་ནོ། །དང་པོ་དབུགས་ནི་དབྱེ་བ་བརྒྱད་དེ་
ཡུལ་དང་ཡོན་ཏན་ལ་གནས་ཀུན་ནས་དུ་བ་ལ་སོགས་པ། །མཁའ་འགྲོ་མ་རྣམས་
དག་གིས་བསྐོར་ཞིང་རྣམ་གསུམ་བགྲོད་དབང་འཁྱམ་སྟེ་འགྲོ་བ་པ་ཡི་དྲུག་ཏུ་
གནས། །དེ་ཡི་དབུས་སུ་དུས་ཀྱི་འཁོར་ལོ་བདུད་རྩི་ཕྲེང་བ་ཆ་ཡིས་འཁྱུད་པར་
གྱུར་པ་དག་པའི་སྐུ། །གང་ཞིག་དབུགས་ནི་བཅད་ན་རྒྱལ་བའི་སྐུ་ལ་འཇུག་པ་དེ་
ཉིད་ཁོ་ན་དུས་ཀྱི་འཁོར་ལོའོ། །དབུགས་ནི་བཅད་པའི་མཐའ་རུ་རྣམ་གསུམ་
བགྲོད་པ་འདི་དང་རྣམ་པ་དྲུག་ཀྱང་ཡོད་པ་མ་ཡིན་ཏེ། །ཐིག་ལེ་བཀག་པར་གྱུར་
ན་ཀུན་ནས་མཆོག་གི་ཁྱབ་བདག་བདེ་བ་མཐའ་ཡས་དུས་སུ་འཇུག་པར་འགྱུར།།
འཁོར་བ་དག་གི་བདེ་བ་སྤང་ནས་མཆོག་གི་བླ་མའི་ཞལ་ནི་རྣལ་འབྱོར་པ་ཡིས་
བསྒོམ་པར་བྱ། །སྤྱོད་པ་སྒེག་པའི་གཟུགས་དང་མཆོག་ཏུ་འཇིགས་པ་བྱེད་པ་རྣལ་
འབྱོར་མ་རྣམས་དགྱེས་པ་མ་ཡིན་ནོ། །དང་པོར་གང་ཞིག་སྟོང་པའི་ངོ་བོ་ཡུལ་དང་
ཡོན་ཏན་ལ་གནས་དེ་ཡི་རང་བཞིན་དག་ཏུ་འགྱུར། །ཁམས་དང་ཕུང་པོ་རྣམས་
ལ་རབ་ཞུགས་སླར་ཡང་མིག་ལ་སོགས་པའི་དབང་པོ་རྣམས་ལ་མཉམ་པ་སྟེ། །
སད་དང་རྨི་ལམ་ལ་སོགས་ལ་ཞུགས་མཆོག་གི་བདེ་མཉམ་གཞོམ་དུ་མེད་པར་
ཡང་དག་རབ་ཞུགས་པ། །རིག་མ་སངས་རྒྱས་ཡུམ་སྟེ་རྡོ་རྗེ་ཡི་ནི་ཚིག་ལ་གནས་པ་
རྣལ་འབྱོར་པ་ཡིས་བཙལ་བར་བྱ། །གཙོ་བོ་སྐུ་ཡི་མཐུ་ལས་རྣལ་འབྱོར་པ་རྣམས་
དག་གི་མཆོག་གི་ལུས་ལ་ལྷ་ཡི་སྤྱན་དུ་འགྱུར། །དེ་ཡི་གསུང་གི་མཐུ་ལས་རྣ་བ་
དེ་ཡི་ཐུགས་ལས་གཞན་གྱི་སྙིང་ལ་གནས་པ་ཤེས་པར་འགྱུར། །ཤེས་རབ་སྐུ་ཡི་
མཐུ་ལས་རྣམ་གསུམ་སྲིད་པ་ལ་གནས་སྔོན་གྱི་སྐྱེ་བ་རྗེས་སུ་དྲན་པར་འགྱུར། །
- 110 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ། །
ཤེས་རབ་ཀྱིས་ནི་གསུང་གི་མཐུ་ལས་མཁའ་མཉམ་ཐམས་ཅད་དུས་སུ་ཀུན་འགྲོའི་
རྫུ་འཕྲུལ་དུ་རབ་འགྱུར། །ཤེས་རབ་ཐུགས་ཀྱི་རང་བཞིན་ལས་ནི་གང་ཞིག་བདེ་
མཉམ་ཐམས་ཅད་དུས་སུ་གཞོམ་དུ་མེད་པར་འགྱུར། །ལྷ་ཡི་སྤྱན་གྱི་མཐུ་ལས་
མིག་གིས་མ་མཐོང་བ་དང་སྲིད་པ་རྣམ་པ་གསུམ་ཡང་མཐོང་བར་འགྱུར། །ལྷ་ཡི་
རྣ་བའི་མཐུ་ལས་སྲོག་ཆགས་རྣམས་ཀྱི་ཁ་ཡི་བརྗོད་དང་སྙིང་གི་སྒྲ་ནི་ཐོས་པར་འགྱུར།།
དེ་བཞིན་སྐུ་གསུང་ཐུགས་ཀྱི་སྦྱོར་བ་དག་ལས་མི་ཡི་བདག་པོ་རེག་བྱ་ལ་སོགས་
ཐམས་ཅད་འགྱུར། །སྲོག་དང་ཐུར་སེལ་འགགས་པར་གྱུར་ན་རི་བོང་འཛིན་པ་
བསྐྱོད་པ་ཉི་མའི་གཟུགས་སུ་རབ་ཏུ་འགྱུར། །རྡོ་རྗེ་པད་མས་རབ་ཏུ་སད་ན་སླར་
ཡང་འདི་ནི་ཉི་མའི་གཟུགས་སུ་རབ་ཏུ་འགྱུར། །རྡོ་རྗེ་པད་མས་རབ་ཏུ་སད་ན་
སླར་ཡང་འདི་ནི་ཉི་མའི་གཟུགས་ཀྱི་མེ་ལྕེས་ཞུ་བར་བྱེད། །རླུང་དང་ཟླ་བ་ཉི་མ་
འགག་པར་གྱུར་ན་རྣམ་པར་ཤེས་པ་དང་ནི་ཡེ་ཤེས་གཅིག་ཏུ་འགྱུར། །དེ་ལྟ་དེ་
ལྟར་དང་ནི་དེ་བཞིན་དེ་ལྟར་རྣམ་གསུམ་དུ་འགྱུར་གཞན་ནི་ཅུང་ཟད་ཡོད་མ་
ཡིན། །ཟླ་བ་ཉི་མའི་གཟུགས་ནི་ཟོས་ན་མཁའ་ལ་ཉི་མོ་དང་ནི་མཚན་མོ་ནམ་ཡང་
མིན་པ་ཉིད། །ཐུན་མཚམས་དེ་ན་རྣལ་འབྱོར་རྣམས་ཀྱི་ལུས་ཀྱི་དབུས་སུ་དུས་
ཀུན་བདུད་རྩིའི་གོ་འཕང་ལ་གནས་པའོ། །ཕྱོགས་ཟད་ཟླ་བ་མཁའ་ལ་གནས་པ་ཉི་
མའི་རོ་ནི་མཉམ་པར་འགྱུར་བ་ཇི་ལྟར་བར། །སྲོག་དང་ཐུར་སེལ་ཟད་པར་གྱུར་ན་
གསལ་བར་ཡང་ནི་ལུས་དང་དངོས་གྲུབ་དུས་སུ་དེ་འགག་གོ །ཟླ་བ་ཉི་མ་རྒྱུ་བ་
ཉམས་ཤིང་ལམ་ནི་གཉིས་ཀ་ཡང་ནི་སྲོག་གི་རླུང་ནི་ཆེན་པོ་འགགས། །ཆུ་སྐྱེས་
རྡོ་རྗེ་རབ་ཏུ་སད་ཅིང་རི་བོང་ཅན་ཞུ་ཉི་མའི་གཟུགས་ཆེན་རྩ་ནི་རབ་ཏུ་ཞུགས། །
དངོས་དང་དངོས་མེད་གཅིག་གྱུར་རྣམ་གསུམ་སྲིད་པར་གནས་པའི་གཞོམ་མེད་
- 111 -



s
མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
ལེགས་པར་རབ་ཏུ་རྟོགས་གྱུར་པ། །དེ་ཡི་དུས་སུ་རྣལ་འབྱོར་པ་དེ་གང་ལ་གཉིས་
ནི་ཅུང་ཟད་མེད་པ་མཆོག་གི་གོ་འཕང་འགྲོ། །ཁྲོ་བོ་སངས་རྒྱས་ལྷ་མོ་དང་བཅས་
ངེས་པར་རོ་ཡི་རྡོ་རྗེ་རྣམས་དང་ས་ཡི་སྙིང་པོ་སོགས། །རབ་ཏུ་དགའ་བའི་ཐུགས་
རྣམས་རྣལ་འབྱོར་པ་ལ་གྲུབ་པའི་དུས་སུ་ནམ་མཁའ་ལ་ནི་མངོན་སུམ་འགྱུར། །
དེ་ཡི་འདོད་པའི་དངོས་གྲུབ་རི་བོང་ཅན་གྱི་ཞག་གི་ཐོ་རངས་དང་ནི་མཚན་མོ་
ཕྱེད་ལ་འགྱུར། །རིན་པོ་ཆེའམ་མེ་ཏོག་ཆར་ནི་མཆོག་གྱུར་དུས་ཀྱི་སྦྱོར་བས་ས་
ཡི་སྟེང་དུ་འབབ་པར་འགྱུར། །ལུས་ནི་དང་ཞིང་རྡུལ་ཕྲན་ཉམས་པ་ནམ་མཁའ་དང་
མཚུངས་མཚན་ལ་སོགས་པ་རྣམས་ཀྱིས་རབ་རྫོགས་འགྱུར། །སྣ་ཚོགས་འཇིག་
རྟེན་གསུམ་པོ་ཉིད་ནི་དང་ཞིང་སྒྲིབ་པ་རྣམ་པར་བྲལ་བ་རྨི་ལམ་བཞིན་དུ་སྣང་། །
སྐད་ནི་ཀུན་ནས་ཆད་པ་མེད་ཅིང་དུ་མའི་སྐད་གཞན་དག་གིས་གཞན་གྱི་སྙིང་ལ་
འཇུག་པ་སྟེ། །སེམས་ནི་དམ་པའི་བདེ་བས་གང་ཞིང་མི་གཡོ་ཐམས་ཅད་དུས་སུ་
ལྷན་ཅིག་སྐྱེས་པས་འཁྱུད་པའོ། །ཆུ་དང་རོ་དང་ནོར་བུ་རེག་པ་སྔགས་དང་སྨན་
རྣམས་ དག་ གིས་ མཐུ་རྣམས་ཐམས་ཅད་བསམ་མི་ཁྱབ། །བཅོམ་ ལྡན་ཡེ་ཤེས་
འཁོར་ལོའི་རང་བཞིན་ཅན་ནི་ཀུན་ནས་སངས་རྒྱས་ཞིང་དུ་འཇུག་འགྱུར་ཞིང་། །
སླར་ཡང་ཐམས་ཅད་ཚོགས་པའི་སྦྱོར་བ་དག་ལས་འབྲས་བུའི་དབང་གིས་སེམས་
ཅན་རབ་ཏུ་འཇུག་པར་འགྱུར། །འགྲོ་བ་འདི་ནི་སེམས་ཅན་རྣམས་ཀྱི་ལས་ཀྱི་རང་
བཞིན་དུ་འགྱུར་རིན་ཆེན་ཀུན་གྱིས་རབ་ཏུ་གང་། །གང་དག་ས་ལ་དཔག་བསམ་
ཤིང་དང་རོ་དང་མཆོག་གི་རོ་དང་སྨན་དང་རོ་ཡི་དབང་པོ་གཞན། །མཐའ་དག་
ནང་འཕྲོག་རྡུལ་ཕྲན་རྣམས་ཀྱིས་རབ་ཏུ་བསྐྱེད་པ་དེ་རྣམས་སེམས་ཅན་རྣམས་
ཀྱིས་མི་མཐོང་སྟེ། །གང་ཞིག་ཕབ་པའི་རྩ་དང་ཤིང་དང་ཆུ་དང་རྡུལ་དང་རྡོ་བ་དང་
- 112 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ། །
ནི་ལྕགས་རྣམས་མཐོང་བར་འགྱུར། །ཡི་དྭགས་རྣམས་ཀྱིས་ཆུ་ནི་མེ་ཆེན་དམྱལ་
བར་སོང་བའི་མི་རྣམས་དག་གིས་ཀུན་ནས་གཅོད་འབིགས་སོ། །འདི་རྣམས་དགྲོལ་
བའི་སླད་དུ་སྲས་དང་བཅས་པ་རྒྱལ་བའི་བདག་པོ་ལས་ཀྱི་སར་ནི་རབ་ཞུགས་
ཏེ། །མངལ་ནི་རབ་ཏུ་གཟུང་བར་མཛད་ཅིང་མཆོག་གི་ཐུགས་རྗེ་དག་གིས་བྱང་
ཆུབ་བསྐྱེད་པར་མཛད་ནས་ནི། །ཉོན་མོངས་དང་ནི་བདུད་རྣམས་བཅོམ་ནས་ས་
ཡི་སྟེང་གི་གནས་སུ་ཆོས་ཀྱི་འཁོར་ལོ་རབ་བསྐོར་ཏེ། །སྤྲུལ་པ་སྐྱ་མ་མཛད་ནས་
སླར་ཡང་བཅོམ་ལྡན་འདས་ནི་དག་པའི་སྐུ་ཅན་དེ་ཉིད་ཁོ་ནའོ། །དེ་ཕྱིར་རྒྱལ་བའི་
དག་པའི་སྐུ་ནི་སྐྱེ་དང་ཉམས་མེད་སྲིད་པ་གསུམ་པོ་ལ་ཡང་གནས་པ་སྟེ། །བཅོམ་
ལྡན་དེ་ཡིས་ཐམས་ཅད་དུས་སུ་སེམས་ཅན་དོན་ནི་མི་འདོར་ལས་ཀྱིས་བཅིངས་པ་
མ་ཡིན་ནོ། །དེ་ལྟར་འཇིག་རྟེན་དབང་ཕྱུག་བདག་ནི་སྲིད་པ་གསུམ་གྱི་གནས་སུ་
ལས་ཀྱི་སར་གནས་ཉི་མ་ཀྱེ། །སེམས་ཅན་རྣམས་ལ་ལམ་ནི་སྦྱིན་བྱེད་དམྱལ་
བའི་འཇིགས་འཕྲོག་ལྷ་གཞན་དག་ནི་ནམ་ཡང་མ་ཡིན་ནོ། །གལ་ཏེ་ལུས་ལ་
དབྱུག་པ་བསྣུན་པས་སྡུག་བསྔལ་གྱུར་ན་དེ་ལ་དབྱུག་པ་དག་ནི་ཉེས་པ་ཅན། །
དབྱུག་པ་འདི་ནི་མ་ཡིན་ལག་པས་རབ་ཏུ་བསྐུལ་ཏེ་འདིར་ནི་ཉེས་པ་མཐའ་དག་
ལག་པ་ཡི། །འདི་ནི་མ་ཡིན་སེམས་ཀྱིས་བསྐལ་ཏེ་སེམས་ཀྱང་འདིར་ནི་གདུག་པ་
ཆེན་པོ་ཁྲོ་བོའི་མེ་ཡིས་སོ། །དེ་ཕྱིར་ཁྲོ་བའི་མེ་འདི་འགྲོ་བའི་དགྲ་བོ་བཞིན་དུ་བྱང་
ཆུབ་སེམས་དཔའ་རྣམས་ཀྱིས་བསད་པར་འགྱུར། །ཆགས་ལས་སྡང་སོགས་སྐྱོན་
ཏེ་རབ་མཆོག་ལྷ་མི་རྣམས་ཀྱི་རང་འདོད་ཆུང་མ་གཞན་དང་འགྲོགས་ལས་སོ། །དེ་
ནི་རྩད་ནས་དབྱུང་སླད་མཐའ་དག་རྒྱལ་སྲས་རྣམས་ཀྱིས་དེ་ནི་འདོད་པའི་སྦྱིན་ལ་
རབ་ཏུ་སྦྱིན། །དེ་ཕྱིར་སྦྱིན་ལ་རྗེས་སུ་ཆགས་པ་བདེ་མཉམ་འབྲས་བུ་སྟེར་བ་བསོད་
- 113 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
ནམས་དག་གི་ཚོགས་འདི་ནི། །འཇིག་རྟེན་གསུམ་གྱི་གཉེན་དུ་གྱུར་ཅིང་ཐམས་
ཅད་དུས་སུ་སྐྱེ་བོ་རྣམས་ཀྱི་དམྱལ་བའི་འཇིགས་པ་འཕྲོག །ཆགས་པ་གང་གིས་
སེམས་ཅན་རྣམས་ནི་ཉམས་པར་གྱུར་པ་དེ་ཡིས་སྐྱོབ་པ་རྣམས་ནི་གྲོལ་བ་སྟེར། །
སེམས་ཅན་རྣམས་ཀྱི་ཉིན་ཞག་སོ་སོའི་དུས་སུ་གང་ཞིག་སྲུང་བྱེད་དེ་ནི་སྐྱོབ་
རྣམས་སྟེར་བར་བྱེད། །སེམས་ཅན་རྣམས་ཀྱིས་རང་སྙིང་ལ་གནས་བདེ་བ་གང་ཞིག་
གཏོང་བྱེད་དེ་ནི་རྒྱལ་རྣམས་བསྲུང་བར་མཛད། །དེས་ན་རྒྱལ་བ་མཆོག་གི་སྤྱོད་
པ་འདི་ནི་ལྷ་ཀླུ་ལྷ་མིན་རྣམས་ཀྱིས་བྱ་བ་དཀའ་བར་འགྱུར། །གང་ཞིག་རྫས་ནི་
སྡིག་པའི་སླད་དུ་ཟད་པར་བྱེད་པ་དེ་ཡིས་དེ་ནི་སྡིག་པ་དག་གིས་བཅིངས། །དེ་
ཕྱིར་བྱང་ཆུབ་སེམས་དཔའ་སེམས་ཅན་དག་གི་དོན་གྱི་སླད་དུ་མ་ལུས་པ་ནི་ཟད་
པར་མཛད། །དུ་བ་ལ་སོགས་སྒྲུབ་པ་བྱས་ནས་འཆི་བ་འཇིགས་པར་བྱེད་པའི་དབུ་
མ་དག་ནི་བསྒྲུབ་པར་བྱ། །སྲོག་ལ་སོགས་རྣམས་བསྒྲུབ་པར་བྱས་ནས་རི་བོང་
འཛིན་པ་ཞུ་བའི་ཐིག་ལེ་རྣམས་ནི་བསྒྲུབ་པར་བྱ། །དམ་པའི་བདེ་བ་བསྒྲུབས་
ནས་ལྷན་ཅིག་སྐྱེས་པ་རྒྱལ་བའི་སྐུ་ནི་ཀུན་ཏུ་འགྲོ་བ་བསྒྲུབ་པར་བྱ། །སེམས་ཅན་
རྣམས་ལ་འཆི་སྟེར་གང་དེ་གྲུབ་པའི་སྔགས་ཀྱིས་བྱིན་གྱིས་བརླབས་པ་མཐའ་
དག་བདུད་རྩི་སྟེར། །འདོད་པའི་དངོས་གྲུབ་གང་ཞིག་བགྲོད་བྱ་མིན་པ་དེ་ཡང་
སྲིད་གསུམ་གནས་སུ་བསམ་གཏན་བགྲོད་བྱའོ། །ཡེ་ཤེས་གང་ཞིག་རྙེད་དཀའ་དག་
ཀྱང་རྡོ་རྗེ་པད་མར་བདེ་བས་བྱིན་བརླབས་རྙེད་པར་སླ་བ་ཉིད། །དེ་ལྟ་དེ་ལྟར་རྡོ་
རྗེ་ཅན་དེ་སྲོག་ཆགས་རྣམས་ལ་ཐམས་ཅད་དུས་སུ་བདེ་མཉམ་སྟེར་གྱུར་ཅིག །རྒྱུད་
ཀྱི་རྒྱལ་པོ་ཐམས་ཅད་དག་ཏུ་ངེས་པར་རྡོ་རྗེའི་ཚིག་ནི་རྡོ་རྗེ་ཅན་གྱི་སྦས་པ་སྟེ། །
དང་པོའི་སངས་རྒྱས་སུ་ནི་སྲོག་ཆགས་རྣམས་ཀྱི་ཐར་པའི་སླད་དུ་མ་ལུས་པ་ཡང་
- 114-



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ། །
མངོན་སུམ་གསུངས། །དེ་ཕྱིར་འཇིག་རྟེན་འཇིག་རྟེན་འདས་པ་དག་ལས་མཐའ་
དག་མ་ཚངས་མེད་པའི་རྒྱུད་ནི་བླ་མ་སྟེ། །དཔལ་ལྡན་རྒྱུད་ནི་དང་པོའི་སངས་རྒྱས་
མཐའ་དག་རྒྱལ་བའི་བདག་པོའི་མངོན་པར་བརྗོད་པའི་ཟླ་བ་བཟང་། །གང་ལ་
ཐོག་མཐའ་དབུས་མེད་གནས་དང་འཆི་དང་སྲིད་པ་དང་ནི་སྒྲ་དང་དྲི་དང་རོ་དག་
དང༌། །རེག་བྱ་གཟུགས་དང་སེམས་མེད་རང་བཞིན་དང་ནི་སྐྱེས་བུ་མེད་ཅིང་
འཆིང་དང་གྲོལ་དང་བྱེད་པོ་མེད། །ས་བོན་དང་ནི་གསལ་བར་དུས་མེད་མཐའ་
དག་སྲིད་པའི་སྡུག་བསྔལ་བདེ་བ་ཉིད་ཀྱི་རང་བཞིན་མེད། །མྱ་ངན་འདས་པ་
མཚན་མ་མེད་ཅིང་བྱེད་པ་རྣམ་བྲལ་ཡོན་ཏན་མེད་པ་དེ་ལ་ཕྱག་འཚལ་ལོ། །དུས་
དང་སྣ་ཚོགས་ལ་སོགས་རྡོ་རྗེ་དང་ནི་སྐྱེས་བུ་དཔེ་མེད་ཀུན་འགྲོ་སྤྲོས་པ་མེད་པ་
སྟེ། །ཐེར་ཟུག་ཏུ་གནས་སྙན་དང་ཤངས་དང་ཞལ་དང་སྤྱན་དང་དབུ་དང་ཕྱག་
དང་ཞབས་ནི་ཐམས་ཅད་པ། །འབྱུང་པོའི་མཐའ་སྟེ་འབྱུང་པོའི་མགོན་པོ་མཆོག་
གི་སྲིད་པ་གསུམ་འཛིན་རྒྱུ་རྣམས་དག་གི་རྒྱུར་གྱུར་པ། །རིག་པ་ལ་སོགས་རྣལ་
འབྱོར་དག་གི་རྟོགས་བྱ་མཆོག་བདེའི་གོ་འཕང་དུས་ཀྱི་འཁོར་ལོ་ལ་ཕྱག་འཚལ།།
སྤྲོ་བྱེད་ནུས་མའི་གཟུགས་ཅན་གློག་གི་མེ་དང་མཚུངས་ཤིང་ཉི་མ་བཅུ་གཉིས་
དག་གི་གཟི་བརྗིད་ཅན། །ཡེ་ཤེས་རྡོ་རྗེའི་སྣང་བ་མཆོག་གི་གོ་འཕང་བགྲོད་བྱེད་
རྣམ་པར་བཅད་པ་དེ་ལ་ཕྱག་འཚལ་ལོ། །དཀར་པོ་འཇིག་རྟེན་གསུམ་གྱི་མགོན་པོ་
རི་བོང་འཛིན་པ་ལས་འཛག་འཇིག་རྟེན་སྤྱི་བོར་ཡང་དག་གནས། །བདུད་རྩི་འཆི་བ་
སེལ་ཞིང་སྲིད་པའི་འཇིགས་པ་འཇོམས་པར་བྱེད་པ་ཐིག་ལེའི་གཟུགས་ལ་ཕྱག་
འཚལ་ལོ། །སེམས་ཙམ་སྔགས་ཀྱི་ངོ་བོ་ལྷ་ཡིས་ཡོངས་སུ་བསྐོར་བར་སྡུག་བསྔལ་
དང་ནི་བདེ་བའི་རང་བཞིན་ཏེ། །དམ་པ་རྣམས་ལ་ཞི་བའི་གཟུགས་ནི་རང་གི་བྱས་
- 115 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
པའི་ཉམས་མྱོང་མི་བཟད་རྣམས་ལ་མི་བཟད་པ། །གང་གིས་ལས་གང་རབ་བྱས་
རང་གི་སེམས་ལ་ཆོ་ག་བཞིན་དུ་དེ་ཡི་འབྲས་བུ་དེ་བསྐྱེད་པ། །འཇིག་རྟེན་དབང་པོ་
སྣ་ཚོགས་གཟུགས་ཅན་སྲིད་གསུམ་སྐྱེད་མཛད་རྡོ་རྗེ་སེམས་དཔའ་ལ་ཡང་ཕྱག་
འཚལ་ལོ། །གཅིག་དང་དུ་མ་དག་ཀྱང་གཅིག་ཅིང་མཉམ་དང་མི་མཉམ་པ་ཡང་མཉམ་
པ་གཡས་གཡོན་མདུན་རྒྱབ་དང་། །སྟེང་འོག་ཀུན་ནས་དཀར་ལྗང་སྣ་ཚོགས་ཁ་
དོག་ཆེན་པོ་གཅིག་གི་གཟུགས་ཏེ་ཐུང་ངུ་རིང་པོ་དང་། །ཤིན་ཏུ་རིང་པོ་ཡོན་ཏན་
མེད་ཅེས་ཡོན་ཏན་དང་བཅས་བུད་མེད་སྐྱེས་པའང་སྐྱེས་པ་བུད་མེད་མིན། །གང་
ཞིག་ཀུན་གྱི་རྟེན་ཅིག་བྷ་ག་བཟང་མོ་མཆོག་གི་བྷ་ག་ཁྱོད་ལ་འདུད་དེ་ཁྱོད་ལ་
འདུད། །གང་ཞིག་མི་ཡི་འཇིག་རྟེན་དག་ན་དཔལ་ལྡན་བླ་མ་རྡོ་རྗེ་འཛིན་པ་སྡིག་
བྲལ་དེ་བདག་སྟེ། །དེ་ལ་གནོད་པ་བྱས་པས་སྲོག་ཆགས་རྣམས་ནི་ངེས་པར་
དམྱལ་བར་འགྱུར་ཏེ་འདི་ལ་ངོ་མཚར་མེད། །དེ་མཉེས་པ་ཡིས་བདག་ནི་མགུ་སྟེ་
དེ་ལ་ཁྲོ་བའི་མེ་ནི་ཁྲོ་བ་ཞེས་བྱ་ཆེན་པོའོ། །དེ་ཉིད་སེམས་ཅན་རྣམས་ལ་ཐར་པ་
བདེ་མཉམ་འབྲས་སྟེར་བུ་རྣམས་དག་གི་ཕྱག་འོས་མཆོད་འོས་སོ། །སྡིག་ཅན་གང་
ཡིན་གང་ཞིག་དཔལ་ལྡན་བླ་མའི་ཞབས་པད་བཟང་ལ་དུས་གསུམ་ཕྱག་མི་བྱེད་
པའོ། །མི་ཤེས་གང་ཡིན་གང་ཞིག་རྣམ་མང་མེ་ཏོག་རྣམས་ཀྱིས་དུས་གསུམ་དུ་ནི་
མཎྜལ་མི་བྱེད་པའོ། །མྱུར་དུ་མནར་མེད་འགྲོ་བ་གང་ཡིན་གང་ཞིག་བདེ་མཉམ་སྟེར་
བྱེད་བླ་མའི་སྐྱོ་བ་བསྐྱེད་པའོ། །ཤེས་རབ་ཡེ་ཤེས་ཐོབ་པ་གང་ཡིན་མ་ཉམས་གང་
ཞིག་བླ་མའི་ཞབས་ནི་མི་སྤང་བའོ། །ཉམས་པ་གང་ཡིན་གང་ཞིག་རྩ་གསུམ་དག་
ལ་གནས་པའི་རླུང་ནི་མཐའ་ཡས་དུས་སུ་བསད་པའོ། །དཔའ་བོ་གང་ཡིན་གང་
ཞིག་མཉམ་དང་མི་མཉམ་ལམ་ལ་སྲོག་དང་ཐུར་སེལ་རླུང་ནི་གསོད་བྱེད་པའོ། །སྦྱིན་
- 116 -



དཔལ་ལྡན་དུས་ཀྱི་འཁོར་ལོ་ཡེ་ཤེས་ཀྱི་ལེའུའི་རྒྱུད་ཀྱི་ངེས་དོན་ཟབ་མོ་རྣམས་ཕྱོགས་གཅིག་ཏུ་བསྡུས་པ།
བདག་གང་ཡིན་གང་ཞིག་དཔལ་ལྡན་བླ་མར་རང་ལུས་བུ་དང་ཆུང་མ་ལ་སོགས་
ཀུན་དབུལ་བའོ། །མ་རབ་གང་ཡིན་གང་ཞིག་སླུ་བྱེད་རང་སྙིང་སྡིག་པས་དྲངས་
པའི་སེམས་དང་གཡོ་སྒྱུ་དང་ལྡན་པའོ། །ཉི་མ་དང་བཅས་ཐུབ་པའི་རིགས་རྣམས་
ཀྱིས་ནི་ཤེས་རབ་ཡེ་ཤེས་ཐོབ་པར་གྱུར་འདི་ཇི་ལྟ་བར། །སེམས་ཅན་རྣམས་ནི་རྣམ་
གསུམ་སྲིད་པར་གནས་པའི་དུས་ཀྱི་འཁོར་ལོའི་དྲིན་ལས་ཨེ་ཝཾ་ཉིད་གྱུར་ཅིག །
ཁྱོད་ནི་རྒན་ཡང་ཁྱོད་ནི་གཞོན་ནུ་མཐའ་དག་རྒྱལ་བའི་སྲས་པོ་ཡིན་ཡང་ཐོག་མར་
དང་པོའི་སངས་རྒྱས་ཁྱོད། །བུད་མེད་སྦྱོར་ཞིང་ཚངས་པར་སྤྱོད་ལྡན་མཆོག་གི་
ཐུགས་རྗེ་དག་གིས་འཇིག་རྟེན་གཉེན་ཏེ་གཤིན་རྗེའི་དགྲ། །ཁྱོད་ནི་ཞི་ཡང་རྡོ་རྗེ་
བཟང་པོ་འཆི་བའི་འཇིགས་པ་འཕྲོག་པ་ཁྱོད་ནི་རྟག་ཏུ་བཏུད་ཀྱིས་བདུད། །ཁྱོད་
ནི་གྲོལ་ཡང་སྲིད་པ་འདིར་ནི་འགྲོ་བ་སྨིན་པའི་དོན་དུ་གྲགས་པ་ཁྱེད་ནི་རབ་ཏུ་འཇུག།
སེམས་ཅན་རྣམས་ཀྱི་ཐར་པའི་ཆེད་དུ་མཐའ་དག་སྲིད་པར་གནས་པའི་ཐུགས་ཀྱི་རྡོ་
རྗེ་བདག་ལ་ནི། །ཇི་ལྟ་བཞིན་དུ་དུས་ཀྱི་འཁོར་ལོའི་མཐུ་ལས་སེམས་ཅན་རྣམས་
ཀྱིས་རྣམ་གསུམ་སྲིད་པ་དག་གྱུར་ཅིག །རྒྱུད་ནི་དཔལ་ལྡན་དུས་ཀྱི་འཁོར་ལོ་ཤིན་
ཏུ་བསྡུས་པ་མ་ལུས་རྡོ་རྗེ་སེམས་དཔའ་ལྷག་པའི་ལྷ། །ཐབས་དང་ཤེས་རབ་གཅིག་
སྦྱོར་རྒྱལ་བའི་བདག་པོའི་རྡོ་རྗེ་དག་གིས་དེ་ཉིད་རྣམ་པ་བཅུ་དྲུག་པ། །སེམས་ཅན་
རྣམས་ཀྱི་ཐར་པའི་སླད་དུ་རྒྱལ་བའི་བདག་པོས་གསུངས་ཤིང་བདག་གིས་ཀྱང་ནི་
བསྟན་པ་གང་། །བསོད་ནམས་དེ་ཡིས་སེམས་ཅན་ཐམས་ཅད་འགྱུར་མེད་མཆོག་
གི་བདེ་བར་གྱུར་ཅིང་དེ་ལ་འདུད་གྱུར་ཅིག། །།དཔལ་ལྡན་དུས་ཀྱི་འཁོར་ལོའི་
རྒྱུད་ཀྱི་ངེས་དོན་ཟབ་ཟབ་རྣམས་ཕྱོགས་གཅིག་ཏུ། ཤེས་ རབ་ རྒྱལ་ མཚན་གྱིས་
བསྡེབས་པའོ།། །།མངྒ་ལཾ། བྷ་ཝན་ཏུ། （མ་དཔེ་ནི་འཛམ་ཐང་པར་མ་ཡིན།）
- 117 -



༄༅། །དཔལ་དུས་ཀྱི་འཁོར་ལོའི་ཐུགས་དཀྱིལ་
རྒྱས་པའི་མངོན་རྟོགས་
བཞུགས་སོ། །
དཔལ་དུས་ཀྱི་འཁོར་ལོའི་ཐུགས་དཀྱིལ་རྒྱས་པ་སྒོམ་པ། དཔལ་ལྡན་བླ་མ་
དམ་པ་དང་དཔལ་དུས་ཀྱི་འཁོར་ལོ་ལ་ཕྱག་འཚལ་ལོ། །འདིར་དག་པའི་རིམ་
པའི་དབང་བསྐུར་བ་ལེགས་པར་ཐོབ་པའི་སློབ་མ་དམ་ཚིག་པ་ལྷ་དང་དཀྱིལ་
འཁོར་ལ་སོགས་པ་ཆོས་ཀྱི་དབྱིངས་ཉིད་དུ་ཡིད་ཆེས་པས་དེ་ལ་མོས་པ་ཡིད་ལ་
བྱེད་པའི་དོན་དུ་ཐུགས་ཀྱི་དཀྱིལ་འཁོར་རྒྱས་པ་སྒོམ་པར་འདོད་ན།།
སྐྱབས་འགྲོ་སེམས་བསྐྱེད་དང་། རྡོ་རྗེ་སེམས་དཔའི་སྒོམ་བཟླས་སྔོན་དུ་འགྲོ་
བས་བདུད་རྩི་རིལ་བུ་ཁར་བཅུག་ནས། ཨོཾ་ཨཱ༔ཧཱུྃ་ཧོ༔ཧཾ་ཀཿ པྲཛྙཱ་ཨུ་པཱ་ཡ་ཨཱད་མ་
ཀ་ཀཱ་ཡ་ཝཱཀ་ཙིཏྟ་ཛྙཱ་ན་ཨ་དྷི་པ་ཏེ་མ་མ་ཀཱ་ཡ་ཝཱཀ་ཙིཏྟ་ཛྷཱ་ན་བཛྲ་བཛྲ་ཨ་མྲྀ་ཏ་སྭ་
བྷ་ཝཾ་ཀུ་རུ་ཀུ་རུ་སྐན་དྷ་དྷཱ་ཏུ་ཨཱ་ཡ་ཏ་ནཾ་ནི༔ སྭ་བྷཱ་ཝཾ་སྭཱཧཱ། ཞེས་བརྗོད་ཅིང་།
གཙུག་ཏོར་དུ་ཝཾ་ལས་རྡོ་རྗེ་ཟླ་བའི་དཀྱིལ་འཁོར་ཆ་བཅུ་དྲུག་པ་རྫོགས་པ་གདོད་
ནས་བཞུགས་པ་གསལ་བཏབ་སྟེ་དེས་རྐང་སེན་གྱི་མཐར་ཐུག་པ་མ་དག་པའི་
ལུས་འདི་སྦྲུལ་གྱི་ཤུན་པ་ལྟར་ལན་གསུམ་དོར་བས་ལུས་ངག་སེམས་དང་ཡེ་
ཤེས་རྣམ་པར་དག་པ་རྡོ་རྗེ་བདུད་རྩིའི་རང་བཞིན་ཟླ་བ་དྲི་མ་མེད་པ་ལྟར་གདོད་
ནས་གནས་ཐོབ་པར་མོས་ནས། ཨོཾ་སྭ་བྷཱ་ཝ་ཤུདྡྷསརྦ་དྷརྨ་སྭ་བྷཱ་ཝ་ཤུདྡྷོཉཧཾ། ཞེས་
ང་རྒྱལ་གཟུང་སྟེ། དཔྲལ་བ་ལ་སོགས་པ་གནས་དྲུག་ཏུ། ཨོཾ་ཨཱཿཧཱུྃ་ཧོཧཾ་ཀྵ རྣམས་
- 118 -



དཔལ་དུས་ཀྱི་འཁོར་ལོའི་ཐུགས་དཀྱིལ་རྒྱས་པའི་མངོན་རྟོགས།
རིགས་ཀྱི་མདོག་ཅན་ལས་སྣང་བ་མཐལ་ཡས། རིན་ཆེན་འབྱུང་ལྡན། དོན་ཡོད་
གྲུབ་པ། རྣམ་པར་སྣང་མཛད། མི་བསྐྱོད་པ། རྡོ་རྗེ་སེམས་དཔའ་རྣམས་གདོད་ནས་
བཞུགས་པ་གསལ་བཏབ་པས་བྱིན་གྱིས་བརླབ་བོ། ། །
དེ་ནས་ལག་པ་ཕན་ཚུན་མཉེ་ཞིང་། ཨོ་ཏྲཿསརྦ་ཨསྱ་རཱ་ཛ་མཱ་ར་ཀླུ་ཤ་ཨན་
ཏ་ཀ་ར་བཛྲ་ཏཱིཀ་དུཁ་ཙྪེ་ད་མ་མ་ཀ་རཾ་བི་ཤོ་དྷ་ཡ་སྭཱཧཱ། ཞེས་པས་བཀྲུས་ཤིང་
དག་པར་བྱས་པའི་ལག་པ་གཡོན་གྱི་མཐེའུ་ཆུང་ལ་སོགས་པའི་རྩ་བའི་ཚིགས་
རྣམས་ལ་ཨ་ཨི་རྀ་ཨུ་ལཾ། དབུས་ཀྱི་ཚིགས་རྣམས་ལ་ཨ་ཨེ་ཨར་ཨོ་ཨལ། སྟེང་
གི་ཚིགས་རྣམས་ལ་ཧ་ཡ་ར་ཝ་ལ། གཡས་ཀྱི་མཐེའུ་བོང་ལ་སོགས་པའི་སྟེང་གི་
ཚིགས་རྣམས་ལ་ལྭ་ཝཱ་རཱ་ཡཱ་ཧཱ། དབུས་ཀྱི་ཚིགས་རྣམས་ལ་ཨཱལ་ཨོ་ཨཱར་ཨེ་ཨཱ།
རྩ་བའི་ཚིགས་རྣམས་ལ་ལཱི་ཨཱུ་རཱི་ཨཱི་ཨཱ། རྣམས་ལས་གཡོན་ཟླ་བ། གཡས་ཉི་མ།
གཉི་ག་སྦྱར་བའི་དབུས་སུ་ཧཱུྃ་མཐིང་ནག་ལས་སྒྲ་གཅན། དེ་རྣམས་ལས་གྲུབ་པའི་
རྡོ་རྗེ་རྩེ་ལྔའི་ཕྱག་རྒྱས་གཙུག་ཏོར་ནས་རྐང་སེན་ལ་ཐུག་པར་རེག་ཅིང་། ཨོཾ་ཨཱ༔ཧཱུྃ།
ཧོཧཾ་ཀཿ ཀཱ་ཡ་ཝཱཀ་ཙིཏྟ་ཛྙཱ་ན་ཨ་དྷི་པ་ཏེ་བཛྲ་ཀཱ་ཡ་མ་མ་ཀཱ་ཡ་ཝཱཀ་ཙིཏྟ་ཛྷཱ་ན་
བཛྲ་བཛྲ་ཀཱ་ཡ་སྭཱ་བྷ་ཝཾ་ཀུ་རུ་ཀུ་རུ་སྭཱཧཱ། ཞེས་པས་རྡོ་རྗེའི་སྐུ་དྲི་བྲལ་མངོན་དུ་
གྱུར་པར་མོས་ནས། ཨོཾ་སརྦ་ཏ་ཐཱ་ག་ཏ་བཛྲ་ཀཱ་ཡ་སྭ་བྷཱ་ཝ་ཨཱད་མ་ཀོཉཧཾ། ཞེས་
ང་རྒྱལ་གཟུང་སྟེ་ཐལ་མོ་སྦྱར་བའི་མཐེ་བོང་ཟུང་གིས་སྙིང་ཁར་རེག་ཅིང་། ཨོཾ་
ཧྲིལཱ་ཧྲི་ད་ཡཱ་ཡ་ན་མཿ སྤྱི་བོར་རེག་ཅིང་། ཨོཾ་ཧཱུྃ་སི་ར་སེ་སྭཱཧཱ། གཙུག་ཏོར་དུ་རེག་
ཅིང་། ཨོ་ཧྲིར་ཤི་ཥཱ་ཡེ་ལོ་ཥཊ། ཡན་ལག་ཐམས་ཅད་ལ་རེག་ཅིང་། ཨོཾ་ཧཱུྃ་ཀ་ཝ་ཙ་
ཡ་ཧཱུྃ། མིག་གཉིས་ལ་རེག་ཅིང་། ཨོཾ་ཧྲི་ནེ་ཏྲཱ་ཡ་བ་ཥཊ། གཡོན་པའི་མཐེབ་འཛུབ་
ཀྱི་སེ་གོལ་ཕྱོགས་རྣམས་སུ་རྡེབ་ཅིང་། ༀ་ཧྲཨསྡུ་ཡ་ཕཊ། ཅེས་པས་ཕྱོགས་ཀུན་
- 119 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
ཏུ་མཚོན་ཆ་བཀོད་ནས། ཨོཾ་སརྦ་ཏ་ཐཱ་ག་ཏ་ཧྲི་ད་ཡ་སི་རཿ ཤི་ཥཱ་ཀ་ཝ་ཙ་ནེ་ཏྲ་
ཨསྡུ་བཛྲ་ཥཊ་ཨཾ་ག་སྭ་བྷཱ་བ་ཨཱད་མ་ཀོཉཧཾ། ཞེས་ང་རྒྱལ་བཟུང་ངོ༌། །
དེ་ནས་གཏོར་མ་གཉིས་འཆད་འགྱུར་ལྟར་བྱིན་གྱིས་བརླབས་ཏེ། ཧཱུྃ་མཛད་
ཀྱི་ཕྱག་རྒྱས་ཡུལ་གྱི་བདག་པོ་སྤྱན་དྲང་ཞིང་། ཨོཾ་ཨཱ༔ཧཱུྃ་ཧྥེ་མོ་ས་པཱ་རི་ཝཱ་རཱ་ཡ་ཨི་
དཾ་བ་ལི་གནྣཾ་པུསྶཾ་དྷཱ་པཾ་པྲ་དཱི་པ་ཨ་ཀྵ་ཏཾ་ད་དཱ་མ་ཤཱི་ས་པཱ་རི་ཝཱ་རཿ ཤྲཱི་གྷཾ་ཨཱ་གཙྪ་ཏུ་
ཛ༔ཧཱུྃ་བཾ་ཧོ༔ ཨི་དཾ་བ་ལིཾ་གྲཏྣ་ཏུ་ཁཱ་ད་ཏུ་པི་ཝ་ཏུ་ས་པ་རི་ཝཱ་ར་ཀསརྦ་སཏཱ་ནཾ་ཤཱནྟི་
པུཏྟཾ་རཀྟ་ཨ་ཝ་ར་ཎ་གུབ་ཏིཾ་ཀ་རོ་ཏུ། ཨི་དཾ་སྠཱ་ནཾ་ཏུཀ་ཏཱ་བ་ཧེ་མཎྜལ་བྷ་མྱྀ་ཏཱི་ཏུ་
ཧུཾ་ཧཱུྃ་ཕཊ་བཛྲ་དྷ་ར་ཨཱ་ཛཱ་པ་ཡ་ཏི་སྭཱཧཱ། ཞེས་དང་། ཁྱིའི་ཕྱག་རྒྱས་གྲོང་གི་བདག་
པོ་སྤྱན་དྲང་ཞིང་། ཨོཾ་ཨཱ༔ཧཱུྃ་ཧྥེ་མོ་ཨཱ་གཙྪ་ཨཱ་གཙྪ་ཤཱི་གྷཾ་ཨི་དཾ་བ་ལིཾ་གྲཏྣ་གྲིནྡྲ་བྷུཀ་
ཏཱ་པི་ཏཱ་ཏྲིབ་ཏི་ཀྲི་ཏཱ་སརྦ་སཏྭཱ་ནཾ་ཤཱནྟི་ཙིཏྟཾ་ཀྲི་ཏྲ་ཨ་པ་ར་སྠཱ་ནཾ་གཙྪ་གཙྪ་སྭཱཧཱ།
ཞེས་པས་གཏོར་མ་བྱིན་ནས་རེ་ཞིག་གནས་གཞན་དུ་བཏང་སྟེ། རང་གནས་དྲུག་
ཏུ་ཟླ་བ་ཉི་མ། སྒྲ་གཅན་དུས་མེ། ནམ་མཁའ་དང་ཡེ་ཤེས་ཀྱི་དཀྱིལ་འཁོར་ལ།
ཨོཾ་ཨཱཿཧཱུྃ་ཧོཧཾ་ཀཿ ལས་རྡོ་རྗེ་རྩེ་མོ་རྩ་གྲངས་ལྟེ་བར་བཅས་པ་དང་མཚུངས་པ་
ཁམས་ཀྱི་མདོག་ཅན་ལུས་ལ་གདོད་ནས་བཞུགས་པ་གསལ་བཏབ་ཅིང་ལས་
དང་བྱ་བའི་འཁོར་ལོ་དང་ལས་དབང་རྣམས་ལ་ཡང་རྡོ་རྗེ་མང་པོ་བཞུགས་པ་ཅི་
ནུས་ཀྱིས་དྲན་པར་བྱས་ནས་དེ་རྣམས་ལས་རྡོ་རྗེ་འབར་བ་ཕྱོགས་ཀྱི་མདོག་ཅན་
འཕྲོས་པས་གློ་བུར་དྲི་མའི་ངོ་བོ་གདུག་པ་ཐམས་ཅད་བསྲེགས་ནས་རང་བཞིན་
འོད་གསལ་ཐོབ་པར་བསམ་ཞིང་། ཨོཾ་ཨཱཿཧཱུྃ་ཧོཧཾ་ཀྵ ཧཱཧཱཝཧཱཝ ར་ར་ར་ར་བཛྲ་
ཨ་ན་ལ་སརྦ་ཨ་ཝ་ར་ཎ་དྷརྨ་པྲ་ལ་ཡ་སྭ་བྷཱ་ཝ་སརྦ་མཱ་ར་ཀ་ཡི་ཀ་བིགྷ་བི་ནཱ་ཡ་ཀ་
ཨཱ་དི་ནཾ་ད་ཤ་དིཀ་ག་ཏཱ་ནཾ་ཀཱ་ཡ་ཝཱཀ་ཙིཏྟ་ནི་ད་ཧ་ད་ཧ་པ་ཙ་པ་ཙ་བྷསྨི་ཀུ་རུ་ཀུ་རུ་
- 120 -



དཔལ་དུས་ཀྱི་འཁོར་ལོའི་ཐུགས་དཀྱིལ་རྒྱས་པའི་མངོན་རྟོགས།
ཧུཾ་ཧཱུྃ་ཕཊ་ཕཊ། ཅེས་དྲག་ཏུ་འདོན་པས་བདུད་གཞོམ་མོ། །
དེ་ནས་སྲུང་བའི་འཁོར་ལོའི་ལྟེ་བ་རྩིབས་བཅུ་དང་བཅས་པར། ཨོ་རབཛྲ་
སྙརྨ་བཛྲ་ སྙརྨ་ཨཱ་ས་ནཾ་ཀུ་རུ་ཀུ་རུ་སྭཱཧཱ། ཞེས་པས་ཉི་གདན་བཀོད་དེ། གདན་
དབུས་མར་ཧཱུྃ་ལས་ཁྲོ་བོའི་དབང་པོ་རྡོ་རྗེ་ཤུགས་དུས་འཁོར་ལྟ་བུ་མི་བསྐྱོད་པའི་
ཅོད་པན་ཅན་སྦྲུལ་དང་གླང་པོའི་པགས་པ་དང་ཐོད་པ་ཁ་དོག་ལྔའི་ཕྲེང་བ་དང་
མགོ་བོ་བརྒྱའི་དོ་ཤལ་རྣམས་ཀྱིས་ལྷག་པར་བརྒྱན་ཅིང་། ལྷག་པའི་ཕྱག་གཉིས་
ཀྱིས་བདུད་ཀྱི་མགོ་བོ་དང་ཁྲག་གིས་གང་བའི་ཐོད་པ་བསྣམས་པ་རབ་ཏུ་ཁྲོས་
ཤིང་འཇིགས་སུ་རུང་བའི་གཡས་བརྐྱང་གི་གར་གྱིས་ཡི་དྭགས་ཀྱི་རྣམ་པ་ཅན་
བདུད་དང་ཉོན་མོངས་པའི་སྙིང་ཁར་བརྫིས་བ་གསལ་གདབ་ཅིང་། ༀ་ཧཱུྃ་ཀྲོ་དྷ་
ཨིན་དྲོ་ཧཱུྃ་ཀྲོ་དྷཱ་ནཱཾ་ཨཛྙཱ་དཱ་ཡ་ཀ་སྭཱཧཱ། ཞེས་ང་རྒྱལ་བཟུང་ནས་ཐུགས་ཀར་ཉི་མ་
ལ་གནས་པའི་ཧ་ཡ་ར་ཝ་ལ་བརྩེགས་པ་ལས་ཁྲོ་རྒྱལ་བཅུ་བུ་ག་རྣམས་ནས་
ཕྱོགས་བཅུར་སྤོས་ཏེ། ཧ་ ཧཱ་དག་ ལས་ གཙུག་ཏོར་ལྗང་ཁུ་དང༌། གནོད་མཛེས་
སྔོན་པོ་དག་ཞལ་གྱི་གཙོ་བོའི་གཡོན་དང་གཡས་ཀྱི་རྣ་བ་དག་ལས་ཕྱུང་ནས་སྟེང་
དང་འོག་གི་རྩིབས་སུ། ཡི་ཡཱི་ལས་བགེགས་མཐར་ཕྱེད་དང་། དབྱུག་སྔོན་ནག་
པོ་དག་སྣ་བུག་ནས་ཕྱུང་སྟེ་ཤར་དང་མེའི་རྩིབས་སུ། རིར་རཾརཱ་ལས་ཤེས་རབ་
མཐར་བྱེད་དང་ཊཀྐི་དམར་པོ་དག་མིག་དག་ནས་ལྷོ་དང་བདེན་བྲལ་གྱི་རྩིབས་
སུ། ཝུ་ཝཱུ་ལས་པད་མ་མཐར་བྱེད་དང༌། མི་གཡོ་བ་དཀར་པོ་ལྕེ་དང་ཆུ་ལམ་དག་
ནས་བྱང་དང་དབང་ལྡན་གྱི་རྩིབས་སུ། ལླི་ ལྷོ་ལས་གཤིན་རྗེ་མཐར་བྱེད་དང་
སྟོབས་པོ་ཆེ་སེར་པོ་བཤང་ལམ་དང་གཙུག་ཏོར་དག་ནས་ནུབ་དང་རླུང་གི་རྩིབས་སུ་
སྟེ་ཐམས་ཅད་ཉི་མ་ལ་གཡས་བརྐྱང་གིས་གནས་ཤིང་ཞལ་གསུམ་ཕྱག་དྲུག་པ་
- 121 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
འཆད་པར་འགྱུར་བའི་རྒྱལ་བ་རིགས་དྲུག་གི་ཕྱག་མཚན་ཅན་སྟག་ལྤགས་ལ་
སོགས་པ་ཁྲོ་བོའི་ཆ་ལུགས་རྣམས་དང་ལྡན་པ་གསལ་བཏབ་སྟེ། ཨོཾ་སརྦ་ཏ་ཐཱ་ག་
ཏ་རཀྟ་ཙཀྲ་སྭ་བྷཱ་ཝ་ཨཱད་མ་ཀོཉཧཾ། ཞེས་ང་རྒྱལ་བཟུང་ནས། ཨོཾ་ཧཾ་བཛྲ་ཀྲོ་དྷ་རཱ་
ཛ་མཧཱ་ཨུཏྟཱི་ཥ་ཨུར་དྷ་དི་ཤི་རཀྵ་ཀུ་རུ་ཀུ་རུ་སྭཱཧཱ། ཨོཾ་ཡཾ་བཛྲ་ཀྲོ་དྷ་རཱ་ཛ་ཨ་ཏི་བ་
ལ་སརྦ་བིགྷ་ཨན་ཀ་པཱུརྦ་དི་ཤི་རཀྵ་ཀུ་རུ་ཀུ་རུ་སྭཱཧཱ། ཨོཾ་རཾ་བཛྲ་ཀྲོ་དྷ་རཱ་ཛ་ཛམྦྷ་
ཀ་ཏུཥཱ་པྲཛྙཱ་ཨན་ཏ་ཀ་དཀྵི་ཎ་དི་ཤི་རཀྵ་ཀུ་རུ་ཀུ་རུ་སྭཱཧཱ། ཨོཾ་ཝཾ་བཛྲ་ཀྲོ་དྷ་རཱ་ཛ་མཱ་
ན་ཀ་བཱི་རཱ་ག་པད་མ་ཨན་ཏ་ཀ་ཨུཏ་ཏ་ར་དི་ཤི་རཀྵ་ཀུ་རུ་ཀུ་རུ་སྭཱཧཱ། ཨོཾ་ལཾ་བཛྲ་
ཀྲོ་དྷ་རཱ་ཛ་སྟམྦྷ་ཀ་ཡ་མ་ཨན་ཏ་ཀ་པཉྩི་མ་དི་ཤི་རཀྵ་ཀུ་རུ་ཀུ་རུ་སྭཱཧཱ། ཨོཾ་ལཱབཛྲ་
ཀྲོ་དྷ་རཱ་ཛ་མཧཱ་བ་ལ་བཱ་ཡ་ཧཱུྃ་དི་ཤི་རཀྵ་ཀུ་རུ་ཀུ་རུ་སྭཱཧཱ། ཨོཝཱབཛྲ་ཀྲོ་དྷ་རཱ་ཛ་ཨ་
ཙ་ལ་ཨི་ཤཱ་ན་དི་ཤི་རཀཾ་ཀུ་རུ་ཀུ་རུ་སྭཱ་ཧཱ། ཨོ་རཱབཛྲ་ཀྲོ་དྷ་རཱ་ཛ་ཊཀི་ནེ་རི་ཀྱོ་དི་
ཤི་རཀཾ་ཀུ་རུ་ཀུ་རུ་སྭཱཧཱ། ཨོཾ་ཨཱཿབཛྲ་ཀྲོ་དྷ་རཱ་ཛ་ནཱི་ལ་དཎ་ཊ་ཨག་ནེ་ཡཾཡཱ་དི་ཤི་
རཀྵ་ཀུ་རུ་ཀུ་རུ་སྭཱཧཱ། ཨོཾ་ཧཱབཛྲ་ཀྲོ་དྷ་རཱ་ཛ་སུམྦྷ་ཨ་དྷོ་དི་ཤི་རཀྵ་ཀུ་རུ་ཀུ་རུ་སྭཱཧཱ།
ཞེས་ཁྲོ་བོ་རྣམས་ལ་བཀའ་བསྒོ་བ་བྱས་པས་དེ་དག་གིས་ཀྱང་བགེགས་དང་ལོག་
འདྲེན་ལ་སོགས་པ་གཞན་རྣམས་རྡོ་རྗེ་ལྕགས་ཀྱུས་བཀུག་ཅིང་། རྡོ་རྗེ་ཞགས་
པས་བཅིངས་ནས་ཕུར་བུ་རྣོ་ཞིང་འབར་བ་སྟོད་ཁྲོ་བོའི་གཟུགས་ཅན་རྣམས་ཀྱིས་
གནས་བཅུ་རྣམས་ཀྱི་གདུག་པའི་སྟེང་དུ་བཏབ་པར་བསྒོམ་ཞིང་། ཨོཾ་ཨཱ༔ཧཱུྃ་ཧོ༔ཧཾ་
ཀྵ ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་བཛྲ་ཀཱི་ལ་ཀཱ་ཡ་ཝཱཀ་ཙིཏྟ་ཛྙཱ་ན་ཨ་དྷི་པ་ཏི་ཥཊ་མུ་ཁ་
ཥཊ་བྷུ་ཛ་ཥཊ་ཙར་ཎ་སརྦ་བིགྷ་བི་ནཱ་ཡ་ཀ་ཨཱ་དྷི་ཏུཉྫ་ནཾ་ཀཱ་ཡ་ཝཱཀ་ཙིཏྟ་ཛྷཱ་ན་ནི་ཀཱི་
ལ་ཡ་ཀཱི་ལ་ཡ་ཧཱུྃ་ཧཱུྃ་ཕཊ་ཕཊ། ཅེས་པས་ཕུར་བུས་བཏབ་ཅིང་། ཨོ་༸བཛྲ་མུད་
ག་ར་མཱ་ར་ཨཱ་དཱི་ནཾ་སི་ར་སེ་ཀཎ་ཥཱ་ཧྲི་ད་ཡ་ནཱ་བྷོ་གུ་ཧྥེ་ཨན་ཏེ་བཛྲ་ཀཱི་ལ་ཀན་ཨཱ་
- 122 -



དཔལ་དུས་ཀྱི་འཁོར་ལོའི་ཐུགས་དཀྱིལ་རྒྱས་པའི་མངོན་རྟོགས།
ཀོ་ཊ་ཡ་ཨཱ་ཀོ་ཊ་ཡ་ཀཾ་ཀཾ་ཀཱི་ཀཱི་ཀཱིར་ཀྐོརཱ་ཀཾ་ཀཾ་ཀྵ་ཧཱུྃ་ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ། ཅེས་
རྡོ་རྗེ་ཐོ་བས་བརྡུང་ངོ༌། །ཐུན་མཚམས་སོ་སོར་གཏོར་མ་ཕུལ་ནས་གསང་བར་ཧཾ་
ཡིག་ལ་ཁྲོ་བོའི་འཁོར་ལོ་གཤེགས་སུ་གསོལ་ཏེ།
རང་སྐད་ཅིག་གིས་དུས་ཀྱི་འཁོར་ལོར་གསལ་བའི་སྙིང་ཁར་པཾ་ལས་པད་མ་
ཨོཾ་ལས་ཟླ་བའི་སྟེང་དུ། ཧཱུྃ་ལས་རྡོ་རྗེ་རྩེ་ལྔ་པ་དེ་ལས་རྡོ་རྗེ་ཉི་མ་བཞིན་དུ་དེ་
བཞིན་གཤེགས་པ་ཐམས་ཅད་རབ་ཏུ་སད་པར་བྱེད་པའི་འོད་ཟེར་ཁ་དོག་ལྔ་
རྣམས་ནམ་མཁའི་ཁམས་སུ་འཕྲོས་པས་ནམ་མཁའ་གང་བར་རྟག་ཏུ་བཞུགས་
པའི་བླ་མ་རྒྱལ་བ་སྲས་བཅས་ཐམས་ཅད་སད་ཅིང་རྟོགས་པར་བྱས་ནས། སླར་
ཡང་དེ་དག་མཆོད་པའི་དོན་དུ་འོད་ཟེར་དེ་དག་རང་གི་སྙིང་ཁའི་རྡོ་རྗེ་ལ་བཅུག་
ནས། གང་གིས་དྲིན་གྱིས་བདེ་ཆེན་ཉིད། །ཅེས་སོགས་དང་། སྟོང་པ་ཉིད་དང་སྙིང་
རྗེའི་བདག །ཅེས་སོགས་ཀྱིས་ཕྱག་བྱས་ཏེ། ཨོ་ཙཚཛཛྷཉ་བཛྲ་གནྡྷེ་གནྡྷ་ཨརྞ་ནཱི་
ཀུ་རུ་ཀུ་རུ་སྭཱཧཱ། ཨོཾ་ཙཚཛཛྷནཱ་བཛྲ་མཱ་ལེ་མཱ་ལ་ ཨ༔ ནཾ་ཀུ་རུ་ཀུ་རུ་སྭཱཧཱ། ཨོཾ་
ཊཋཌཌྷཎ་བཛྲ་དྷཱ་པེ་དྷཱ་པ་ཨམྦྷ་ནཾ་ཀུ་རུ་ཀུ་རུ་སྭཱཧཱ། ཨོཾ་ཊཋཌཌྷཎཱ་བཛྲ་པྲ་དཱི་པེ་པྲ་
དཱི་པ་ཨམྦྷ་ནཾ་ཀུ་རུ་ཀུ་རུ་སྭཱཧཱ། ཨོཾ་པཕབབྷམ་བཛྲ་ཨ་མྲྀ་ཏེ་ནེ་ཝི་དེ་ཀུ་རུ་ཀུ་རུ་
སྭཱཧཱ། ཨོཾ་པཕབབྷམཱ་བཛྲ་ ཨཀྵ་ཏེ་ཨཀྵ་ཏ་ ཕ་ལ་ ཨ༔་ ནཾ་ཀུ་རུ་ཀུ་རུ་སྭཱཧཱ། ཨོཾ་
ཏཐདདྷན་བཛྲ་ལཱ་སྱ་ཝསྡུ་ཨཱ་ཝ་ར་ཎ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་ཏཐདདྷནཱ་བཛྲ་ཧཱ་
མྱ་གྷཎ་ཊ་ཨཱ་དར་ཤ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་ཀཁགགྷང་བཛྲ་ཝཱ་དྱེ་ཝཱ་རྱ་པཱུ་ཛཾ་ཀུ་
རུ་ཀུ་རུ་སྭཱཧཱ། ཨོཾ་ཀཁགགྷདཱ་བཛྲ་ཀྲྀ་ཏེ་ཀྲྀ་ཏྱཱ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་སzཥཤརྐོ
བཛྲ་གཱི་ཏེ་གཱི་ཏ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་སམྤཥཤཀཱ་བཛྲ་ཀཱ་མེ་སརྦ་བུདྡྷ་བོ་དྷི་
སཏྭཱ་ནཾ་ཀྲོ་དྷ་ཨཱ་དཱི་ནཱི་བཛྲ་སུ་ར་ཏ་པཱུ་ཛཾ་ཀུ་རུ་ཀུ་རུ་སྭཱཧཱ། ཞེས་པས་སྙིང་ཁའི་ཟླ་
- 123 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩
བར་ཡི་གེའི་གོང་བུ་འདི་རྣམས་ལས་བྱུང་བའི་མཆོད་པའི་ལྷ་མོ་རྣམས་ཀྱིས་ལྷ་
རྣམས་མཉེས་པར་བྱེད་དུ་བཅུག་ནས། སྲིད་འགྲོ་ཉམས་ངར་བྱིས་པ་བློ་ཡིས་ནི། །
ཤིན་ཏུ་མི་བཟད་སྡིག་པ་གང་བགྱིས་པ། །སྟོབས་བཅུ་མངའ་བའི་སྤྱན་སྔར་མཆིས་
ནས་ནི། །སྡིག་པ་དེ་ཀུན་སོ་སོར་བཤགས་པར་བགྱི། །རྫོགས་སངས་རྒྱས་དང་བྱང་
ཆུབ་སེམས་དཔའ་རྣམས་དང་འཕགས་པའི་ཚོགས་ཀྱིས་རྣམ་མང་དགེ་བ་གང་
མཛད་པ། །དེ་དག་མཐའ་དག་ལ་ནི་སྡིག་པ་རྣམ་བྲལ་བྱང་ཆུབ་སྤྱོད་ལ་རྗེས་སུ་
གནས་པས་རྗེས་ཡི་རང་། །སངས་རྒྱས་ཆོས་དང་དགེ་འདུན་སྲིད་པའི་འཇིགས་
འཕྲོག་ལ་ཡང་བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གི་ལུས་འབུལ་
ཆོས་ཀྱི་འཁོར་ལོ་བསྐོར་བར་བསྐུལ་ཞིང་མྱ་ངན་མི་འདའ་ཡུན་རིང་བཞུགས་པར་
གསོལ། །འདིར་ནི་སེམས་ཅན་མ་ལུས་དོན་གྱི་སླད་དུ་བདག་གིས་རྫོགས་པའི་
སངས་རྒྱས་མྱུར་དུ་ཐོབ་གྱུར་ཅིག །ཅེས་དོན་གསལ་བར་མངོན་དུ་བྱེད་བཞིན་
པས་མཆོད་པ་རྣམ་པ་བདུན་བྱས་ནས། བྱང་ཆུབ་མཆོག་ཏུ་སེམས་བསྐྱེད་ཅིང་། །
བསམ་པ་རྣམ་པར་དག་པ་དང་། །བདག་དང་བདག་གིར་འཛིན་སྤོང་པའི། །རྩ་བ་
གསུམ་དང་ཕར་ཕྱིན་བཅུ། །ཚད་མེད་བསྡུ་དངོས་བཞི་བསྟེན་བགྱི། །མི་དགེ་བཅུ་
དང་སྒྲིབ་པ་ལྔ། །ཉོན་མོངས་བཞི་དང་ཟག་པ་བཞི། །དེང་ནས་བརྩམས་ཏེ་སྤང་བར་
བགྱི། །ཞེས་ལམ་བསྟེན་པར་དམ་བཅས་ནས། དངོས་པོ་མེད་ལ་བསྒོམ་པ་མེད། །
སྒོམ་པ་སྒོམ་པ་ཉིད་མ་ཡིན། །དེ་ལྟར་དངོས་པོ་དངོས་མེད་པས། །བསྒོམ་པ་དམིགས་
སུ་མེད་པའོ། །ཞེས་པས་ཁམས་གསུམ་སྣོད་བཅུད་ཐམས་ཅད་རང་རང་ངོ་བོས་
སྟོང་ཞིང་དེས་སྟོང་པའི་གཞི་ཆོས་ཉིད་རྣམ་པ་ཐམས་ཅད་པ་མཁའ་ཁྱབ་ཏུ་ནམ་ཡང་
བཞུགས་པ་ལ་བློ་བཞག་ནས། ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱད་མ་ཀོཉཧཾ། ཨོ་
- 124 -



དཔལ་དུས་ཀྱི་འཁོར་ལོའི་ཐུགས་དཀྱིལ་རྒྱས་པའི་མངོན་རྟོགས།
ཨ་ནི་མིཏ་ཏ་ཛྙཱ་ན་བཛྲ་སྭ་བྷཱ་བ་ཨཱད་མ་ཀོཉཧཾ། ཨོཾ་ཨ་པྲ་ཎི་ཧི་ཏ་ཛྙཱ་ན་བཛྲ་སྭ་བྷཱ་
བ་ཨཱད་མ་ཀོཉཧཾ། ཨོཾ་ཨ་ན་བྷི་སཾ་སྐུ་ར་ཛྙཱ་ན་བཛྲ་སྭ་བྷ་བ་ཨཱད་མ་ཀོཉཧཾ། ཞེས་
སྟོང་པ་ཉིད་ལ་དམིགས་པར་བྱའོ། །སྟོང་པའི་ངང་ལས་ནམ་མཁའི་དབྱིངས་སུ་
ཡཾ་ལས་རླུང་གི་དཀྱིལ་འཁོར་ནག་པོ། རཾ་ལས་མེའི་དཀྱིལ་འཁོར་དམར་པོ། ཝཾ་
ལས་ཆུའི་དཀྱིལ་འཁོར་དཀར་པོ། ལཾ་ལས་སའི་དཀྱིལ་འཁོར་སེར་པོ་རྣམས་སོ་
སོའི་སྟེང་འོག་ཏུ་ཧཱུྃ་ལས་བྱུང་བའི་སྣ་ཚོགས་རྡོ་རྗེ་གཉིས་གཉིས་པ། སའི་སྟེང་དུ་
མཾ་ལས་ལྷུན་པོ་བརྟན་པའི་ཁམས། ཀཾ་ལས་སྣ་ཚོགས་པད་མ་གཡོ་བའི་ཁམས།
དེའི་ལྟེ་བར་ཧཱུྃ་ལས་ཟླ་བ་རྣམ་པར་བཅད་པ་ལས་ཉི་མ་ཐིག་ལེ་ལས་སྒྲ་གཅན་ཏེ་
མཐའ་དག་གཅིག་ཏུ་འདྲེས་པ་ཧཀྵམལཝརཡ་ཞེས་པ་བརྟན་གཡོའི་ཆོས་ཐམས་
ཅད་ལ་ཆོས་ཉིད་དོན་དམ་པ་ཁྱབ་བྱེད་དུ་བཞུགས་པའི་ཕྱིར། དེའི་སྟེང་དུ་དཀྱིལ་
འཁོར་ཆོས་ཀྱི་དབྱིངས་ཉིད་ནམ་མཁའ་ལྟར་བཞུགས་པ་གསལ་གདབ་པར་བྱ་
སྟེ། ཧཱུྃ་ལས་བྱུང་བའི་རྡོ་རྗེ་གུར་གྱི་ནང་དུ་རྡོ་རྗེའི་ས་ལ་ཨོ་ལས་བྱུང་བའི་དཀྱིལ་
འཁོར་རྫོགས་པ་འཁོར་ཡུག་ལ་སོགས་པ་དང་བཅས་པ་ཡང་ཅི་ནུས་ཀྱིས་དྲན་
པར་བྱ། ཁྱད་པར་ཐུགས་ཀྱི་དཀྱིལ་འཁོར་གྲུ་བཞི་པ། རྟ་བབས་བཞི་དང་ལྡན་
པ། དགེ་བའི་ལས་ལ་སྤྲོ་བའི་རིམ་པས་ནང་ནས་ནག་པོ་དམར་པོ་དཀར་པོའི་རྭ་
བ་གསུམ་པ། ཕྱི་ནས་སྟེགས་བུས་བསྐོར་བ་ལ་གཟུངས་མ་ གྲངས་མེད་པ། རྭ་
བའི་སྟེང་དུ་རིན་པོ་ཆེའི་སྣམ་བུ་དང་། བྱ་འདབས་ཀྱི་ཀ་བའི་བར་རྣམས་སུ་དོ་
ཤལ་དང་། དོ་ཤལ་ཕྱེད་པ། བྱ་འདབས་ལས་ཐུར་དུ་འཕྱང་ཞིང་སྟེང་དུ་འཕྲོ་བའི་
བཱ་ཀུ་ལི་དང་། ཀྲ་མ་ཤཱིར་ཥ་ཟུར་རྣམས་ལ་སྣ་ཚོགས་རྡོ་རྗེ་སྙིང་པོར་སྟེང་གི་ཆ་ལ་
བདེ་ཆེན་འཁོར་ལོ་ཀ་བ་བཅུ་དྲུག་པ། དེའི་སྟེང་དུ་གཙོ་བོའི་ཕོ་བྲང་སྣམ་བུ་སོ་སོ་
- 125 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽
ལ་དྲིལ་བུ་མེ་ལོང་རྔ་ཡབ་བ་དན་དང་། རྒྱལ་མཚན་ལ་སོགས་རྒྱན་ཐམས་ཅད་
དང་མཚན་ཉིད་ཐམས་ཅད་ཡོངས་སུ་རྫོགས་པའི་སྙིང་པོར་ཨོཾ་ལས་གཙོ་བོའི་པད་
མ་སྣ་ཚོགས་མདོག །དེའི་ལྟེ་བར་མ་དང་ར་དང་ཧཱུྃ་ལས་ཟླ་ཉི་སྒྲ་གཅན། འཁོར་
གྱི་པད་མ་དམར་པོ་བཅུ་གཉིས་ལ་མ་ལས་ཟླ་བ། དཀར་པོ་བཅུ་གཉིས་ལ་ར་
ལས་ཉི་མ་དང་བཅས་པ་རྣམས་རྣམ་པ་གསལ་བར་བསྒོམ་ཞིང་། དཀྱིལ་འཁོར་
ཆོས་ཀྱི་དབྱིངས་ཉིད་དོ་ཞེས་པའི་དོན་དྲན་པར་བྱས་ནས། གདན་དབུས་མའི་
སྟེང་དུ་དོན་དམ་ཆོས་སྐུའི་མཚན་སུམ་ཅུ་རྩ་གཉིས་ཀྱི་ས་བོན་བརྗོད་དུ་མེད་པའི་
དབྱངས་སོ་གཉིས་ལས་ཟླ་བ་ཁུ་བ་གཞན་མེ་ལོང་ཡེ་ཤེས་དང་དོན་དམ་ཆོས་སྐུའི་
དཔེ་བྱད་བརྒྱད་ཅུའི་ས་བོན་བརྗོད་དུ་མེད་པའི་དཔེ་བྱད་བརྒྱད་ཅུ་ལས་རྡུལ་དང་
ཉི་མ་གཞན་མཉམ་པ་ཉིད་ཡེ་ཤེས་དང་། དེ་དག་གི་དབུས་སུ་དྲི་ཟའི་སེམས་ཅན་
གཞན་ཧཱུྃ་ཡིག་སོ་སོར་རྟོག་པའི་ཡེ་ཤེས་དང་། དེ་རྣམས་གཅིག་ཏུ་འདྲེས་པ་སྲོག་
རླུང་གཞན་ཧི་ཡིག་བྱ་བ་གྲུབ་པའི་ཡེ་ཤེས་དང་། ཡན་ལག་ཐམས་ཅད་རྫོགས་པ་
རྣམ་ཤེས་ གཞན་ ཧཾ་ཡིག་ཆོས་དབྱིངས་ཡེ་ཤེས་ཏེ། དེ་ ལྟར་ འགྱུར་མེད་ཡོངས་
གྲུབ་དེ་བཞིན་ཉིད་གང་ཡིན་པ་དེ་ཉིད་རང་གིས་རང་རིག་པར་རང་བྱུང་ཡེ་ཤེས་
ལྔའི་བདག་ཉིད་གཙོ་བོ་ཡབ་ཡུམ་ལ་སོགས་པ་གསལ་འདེབས་བཞིན་པས། །
རླུང་མེ་ཆུ་དང་ས་ཡི་དཀྱིལ་འཁོར་ལྷུན་པོ་པད་མ་དང་། །ཟླ་ཉི་དུས་མེའི་སྟེང་དུ་
དབང་ཕྱུག་དང་ནི་བདུད་ཀྱི་མགོར། །ཞབས་ནི་སྲིད་པའི་ཡུམ་གྱི་ཞབས་དང་ལྷན་
ཅིག་བཀོད་གྱུར་པ། །ལྷ་ཡི་དབང་པོས་བཏུད་པའི་གཙོ་ལ་སྤྱི་བོས་ཕྱག་འཚལ་ལོ།།
ཟླ་བའི་སྐུ་དང་ཟུང་གི་ཞབས་ཏེ་མེ་ཡི་མགྲིན་པ་ཆུ་གཏེར་དཔལ་ལྡན་ཞལ་
ནི་སྣ་ཚོགས་མདོག །ཕྲག་པ་དྲུག་དང་ཉི་མའི་དཔུང་པ་རྒྱལ་བའི་ཕྱག་གི་པད་མ་
- 126 -



དཔལ་དུས་ཀྱི་འཁོར་ལོའི་ཐུགས་དཀྱིལ་རྒྱས་པའི་མངོན་རྟོགས།
སྟོང་པ་དྲུག་དང་མེ་ཡི་ཚིགས། །ཞབས་དག་གིས་ནི་ཟླ་བ་ཉི་མ་བསྲེག་ཟའི་དཀྱིལ་
འཁོར་དག་ལ་བདུད་དང་དྲག་པོ་སྐྲག་བཞིན་པ། །རོལ་པས་མནན་པའི་སྲིད་མེད་
སྲིད་པ་མཉམ་པ་དུས་ཀྱི་འཁོར་ལོ་གཅིག་པུ་དེ་ལ་ཕྱག་འཚལ་ལོ། །རྡོ་རྗེ་རལ་གྲི་
རྩེ་གསུམ་གྲི་གུག་མདའ་དང་ལྕགས་ཀྱུ་ཌཱ་མ་རུ། །ཐོ་བ་འཁོར་ལོ་མདུང་དབྱུག་
དགྲ་སྟས་གཡས་ཀྱི་ཕྱག་བརྒྱན་གཡོན་པ་ཡང་། །དྲིལ་བུ་ཕུབ་དང་ཁ་ཊཾ་ཐོད་པ་གཞུ་
དང་ཞགས་པ་རིན་པོ་ཆེ། །པད་དཀར་དུང་དང་མེ་ལོང་ལྕགས་སྒྲོགས་ཚངས་མགོས་
བརྒྱན་ལ་ཕྱག་འཚལ་ལོ། །སྟག་ལྤགས་དང་ནི་རྡོ་རྗེའི་རྒྱན་ལྡན་རྡོ་རྗེའི་སྐུ་ཆེན་
བདེ་བ་ཆེ། །འོད་ གསལ་སྟོང་ཉིད་སྣ་ཚོགས་ཡུམ་གྱིས་ཀུན་ནས་རབ་འཁྱུད་
གསེར་མདོག་མ། །ཞལ་བཞི་ཕྱག་བརྒྱད་གྲི་གུག་ལྕགས་ཀྱུ་ཌ་མ་རུ་དང་བགྲང་ཕྲེང་
དང༌། །ཐོད་པ་ཞགས་པ་པད་མ་དཀར་དང་རིན་ཆེན་འཛིན་མར་བཅས་ལ་འདུད། །
ནག་མོ་འབར་མ་བདུག་སྤོས་ཙན་དན་གུར་གུམ་དང་ནི་ག་བུར་སྣོད། །དྲིལ་
བུ་པད་མ་ཡོངས་འདུའི་མེ་ཏོག་སྣ་ཚོགས་མེ་ཏོག་ཕྲེང་ ལྡན་མ། །དམར་མོའི་
གཡས་ན་མར་མེ་དོ་ཤལ་ཅོད་པན་དང་ནི་གདུབ་བུ་སྟེ། །གཡོན་ན་གོས་དང་སྐ་
རགས་དང་ནི་རིན་ཆེན་རྣ་རྒྱན་རྐང་གདུབ་འཛིན། །དཀར་མོའི་གཡས་ན་འོ་མ་ཆུ་
དང་སྨན་མཆོག་ཆང་གི་སྣོད་རྣམས་ཏེ། །གཡོན་ན་བདུད་རྩི་གྲུབ་པའི་བཅུད་དང་
བདུད་རྩིའི་འབྲས་བུ་འབྲས་ཆན་སྣོད། །སེར་མོ་འབར་མ་དུང་དང་གླིང་བུ་ནོར་བུ་
དང་ནི་ཌ་མ་རུ། །པི་ཝཾ་རྔ་དང་འཁར་རྔ་ཟངས་དུང་རང་ཕྱོགས་གཙོ་བོའི་ཞལ་
ལྡན་མ། །དེ་དག་དང་མཚུངས་དུ་བ་སྨིག་རྒྱུ་མེ་ཁྱེར་དང་ནི་མར་མེ་མ། །རང་
མདོག་དང་མཚུངས་རྔ་ཡབ་བརྒྱད་ལྡན་ཕྱག་རྒྱ་ལྔ་ཡིས་རྣམ་བརྒྱན་མ། །རྡོ་རྗེ་སེམས་
དཔའི་ཅོད་པན་དང་ལྡན་རྡོ་རྗེ་སེམས་དཔའི་རབ་མཆོད་མ། །མཉམ་པའི་སྟབས་
127 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། དུང
ཅན་ཕ་རོལ་ཕྱིན་རྫོགས་སྲོག་གི་དཀྱིལ་འཁོར་འགགས་ལ་འདུད། །
ཚད་མེད་རྣམ་ཐར་རྡོ་ རྗེའི་རྣལ་འབྱོར་དབང་དང་བསྙེན་བསྒྲུབ་དགའ་བ་
བཞིས། །ལུས་ངག་སེམས་དང་ཆགས་པའི་ཐིག་ལེ་གནས་སྐབས་རྣམ་བཞི་རྣམ་
དག་པ། །སྐད་ཅིག་མཁྱེན་པ་སྐུ་དང་རྡོ་རྗེ་བྱང་ཆུབ་རྣམ་བཞི་སེམས་དཔའ་བཞི།།
ཆོས་ཀྱི་དུང་དང་གཎྜི་ནོར་བུ་དཔག་བསམ་ཤིང་ལ་ཕྱག་འཚལ་ལོ། །
ཞེས་པས་གཙོ་བོ་ཡབ་ཡུམ་མཚན་མ་བཞི་དང་བཅས་པ་གདོད་ནས་ལྷུན་
གྲུབ་ཏུ་བཞུགས་པ་གསལ་གདབ་ཅིང་སྙོམས་པར་ཞུགས་པའི་དགའ་བའི་སྒྲས་
ཕུང་པོ་ཁམས་དང་དབང་པོ་གཞན་ལ་སོགས་པ་ལྷའི་ངོ་བོར་སྣང་བ་ཐམས་ཅད་
བཀུག་ནས་རང་ལ་གཞུག་ཅིང་། ཡང་ཡུམ་ལ་ཞུགས་པ་སླར་ལོག་སྟེ་རང་ལ་ཞུགས་
པ་བྱང་ཆུབ་སེམས་སུ་ཞུ་ནས་ཡུམ་གྱི་པད་མར་སྤྲོས་ཏེ་དེར་རང་རང་གི་ས་བོན་
དང་ཕྱག་མཚན་ལས་བྱུང་བའི་ལྷ་རྣམས་སོ་སོའི་གནས་སུ་སྤྲོ་བ་ནི། དང་པོར་མི་
བསྐྱོད་པ་སྤྲོས་པ་ལྷག་པའི་བདག་པོར་བསྒོམས་ནས་བཅོམ་ལྡན་འདས་ཀྱི་སྐུ་ལ་
གཞུག་པར་བྱ་ཞིང་། དེ་ནས་རིམ་པ་གཅིག་གིས་དམའ་བར་བདེ་ཆེན་འཁོར་ལོ་
ལ་བཞུགས་པའི་ལྷ་དང་། དེ་ལས་ཀྱང་རིམ་པ་གཅིག་གིས་དམའ་བར་ཐུགས་
དཀྱིལ་ གྱི་ ལྷ་ སྣམ་དང་ སྒོ་དང་ སྟེགས་བུ་ལ་བཞུགས་ པའི་ ལྷ་རྣམས་ གསལ་
འདེབས་བཞིན་པས། །
ཁུ་ཁྲག་རྐང་དང་ཁྲག་གི་ཚོགས་ཆེན་དྲི་ཆུ་དྲི་ཆེན་རབ་འགགས་པས། །འཆི་
མེད་རབ་སྟེར་འཆི་མེད་རྒྱུན་གྱིས་མངོན་པར་གང་བའི་ཐོད་པའམ། །ཟླ་བའི་རང་
བཞིན་ཟླ་བའི་འོད་ལྟར་རབ་ཏུ་དཀར་བའི་བུམ་པ་ནི། །བདུད་ཀྱི་ཚོགས་འཇོམས་
བདུད་རྩིའི་ཚོགས་ཀྱིས་ཤིན་ཏུ་གང་བ་རྣམས་ལ་འདུད། །འདུ་བྱེད་རླུང་དང་ངག་
- 128 -



དཔལ་དུས་ཀྱི་འཁོར་ལོའི་ཐུགས་དཀྱིལ་རྒྱས་པའི་མངོན་རྟོགས།
གི་དབང་པོ་སྣ་དང་རེག་གཞན་འདུས་མ་བྱས། །དོན་ཡོད་སྒྲོལ་མ་བགེགས་ཀྱི་
དགྲ་དང་ནམ་མཁའི་སྙིང་པོ་རེག་བྱ་མ། །རལ་གྲི་གྲི་གུག་རྩེ་གསུམ་ཕུབ་དང་དཔལ་
ལྡན་ཐོད་པ་ཁ་ཊཾ་ག །ཉི་ཟླའི་གདོང་ལྡན་སྤྲིན་ནག་དང་མཚུངས་ས་ཡི་རིགས་ཀྱིས་
འཁྱུད་ལ་འདུད། །ཚོར་བ་མེད་དང་ལག་པའི་དབང་པོ་མིག་དང་རོ་གཞན་བདེ་བ་
ཆེ། །རིན་ཆེན་དབང་པོ་གོས་དཀར་མོ་དང་རྨུགས་བྱེད་ས་ཡི་སྙིང་པོ་རོ། །མདའ་
དང་ལྕགས་ཀྱུ་ཌ་མ་རུ་དང་གཞུ་དང་ཞགས་པ་ནོར་བུའི་ཕྱག །དཀར་ནག་གདོང་
ལྡན་ཉིན་མོར་བྱེད་འདྲ་ཆུ་ཡི་རིགས་ཀྱིས་འཁྱུད་ལ་འདུད། །འདུ་ཤེས་ཆུ་དང་རྐང་
པའི་དབང་པོ་ལྕེ་དང་གཟུགས་གཞན་ཡེ་ཤེས་སྐུ། །སྣང་བ་མཐའ་ཡས་མཱ་མ་ཀཱི་
དང་ཁེངས་བྱེད་འཇིག་རྟེན་དབང་པོའི་གཟུགས། །ཐོ་བ་མདུང་དང་རྩེ་གསུམ་པད་
དཀར་མེ་ལོང་དང་ནི་བགྲང་ཕྲེང་ཅན། །ནག་དང་དམར་བའི་གདོང་ལྡན་དཀར་པོ་
མེ་ཡི་རིགས་ཀྱིས་འཁྱུད་ལ་འདུད། །གཟུགས་ཀྱི་ཕུང་པོ་ས་དང་བཤང་ལམ་ལུས་
དང་དྲི་གཞན་འོད་གསལ་གཟུགས། །རྟག་པ་སྤྱན་མ་རེངས་བྱེད་དང་ནི་རྣམ་སེལ་
དྲི་ཡི་རྡོ་རྗེ་མ། །འཁོར་ལོ་དབྱུག་པ་ཁྲོ་བོའི་རྡོ་རྗེ་དུང་དང་ལྕགས་སྒྲོག་དྲིལ་བུའི་ཕྱག།
དཀར་ནག་གདོང་ལྡན་གསེར་གྱི་རི་འདྲ་རླུང་གི་རིགས་ཀྱིས་འཁྱུད་ལ་འདུད། །རྣ་བ་
ཆོས་ཁམས་ཡིད་དང་སྒྲ་གཞན་ཕྱག་ན་རྡོ་རྗེ་ཆོས་ཁམས་མ། །ཀུན་བཟང་སྒྲ་ཡི་རྡོ་
རྗེ་མ་སྟེ་ལྗང་སྔོན་ཕན་ཚུན་ཡང་དག་སྦྱོར། །གཡས་གཡོན་ཉི་ཟླའི་ཞལ་གྱིས་རབ་
བརྒྱན་རྡོ་རྗེ་ གྲི་གུག་དགྲ་སྟ་དང་། །དྲིལ་བུ་ཐོད་པ་ཚངས་པའི་གདོང་ལྡན་སྟོང་
པའི་རིགས་ལ་ཕྱག་འཚལ་ལོ། །རབ་དཀར་ཆུ་སྐྱེས་མདངས་བཀྲའི་ཟེ་འབྲུར་
འོད་སྟོང་བདག་པོའི་དཀྱིལ་འཁོར་ལ། །རྡོ་རྗེའི་གདན་དང་གཡས་བརྐྱང་སྟབས་
བཞུགས་རྒྱལ་དང་རྒྱལ་སྲས་ཁྲོ་རྒྱལ་དང་། །འདམ་སྐྱེས་དམར་པོའི་གེ་སར་སྙིང་
- 129 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
པོར་རི་བོང་འཛིན་ པའི་དཀྱིལ་འཁོར་ལ། །པད་མའི་གདན་བཞུགས་རིག་མ་
རྣམས་དང་རྡོ་རྗེ་མ་རྣམས་ལ་ཕྱག་འཚལ། །དེ་ལྟར་ལྷ་ཡི་འཁོར་ལོ་ལེགས་མཆོད་
དྲི་དང་ཕྲེང་བ་བདུག་སྤོས་མ། །སྣང་གསལ་བདུད་རྩིའི་འབྲས་བུ་མ་དང་སྒེག་མོ་
བཞད་མ་སིལ་སྙན་མ། །གར་དང་གླུ་ཡི་སྦྱོར་བ་ལ་བརྩོན་འདོད་མ་འདོད་ལ་རབ་
དགའ་མ། །རྒྱན་དང་ཆ་བྱད་རྣམ་འགྱུར་དུ་མས་ཡིད་རབ་འཛིན་མ་རྣམས་བསྟོད་
དོ། །དེ་ལྟར་བསྒོམས་པས་ཕུང་པོ་ཁམས་སོགས་གཞན། །བདེ་གཤེགས་སྙིང་པོ་
དེ་བཞིན་ཉིད་ཀྱི་དབྱིངས། །གློ་བུར་དྲི་མའི་སྦུབས་ལས་ངེས་གྲོལ་ཏེ། །སྲིད་གསུམ་
དང་བ་མངོན་དུ་བྱེད་གྱུར་ཅིག ། །
ཅེས་པས་སྟོང་གཞི་ཆོས་ཉིད་རང་བྱུང་ཡེ་ཤེས་རྣམ་པ་ཐམས་ཅད་པའི་ལྷ་
རྣམས་བསྒོམས་ནས། ཨོཾ་སུ་བི་ཤུདྡྷ་དྷརྨ་དྷ་དུ་སྭ་བྷཱ་བ་ཨཱད་མ་ཀོཉཧཾ། ཞེས་ང་རྒྱལ་
བཟུང་སྟེ། ཐུགས་ཀ་ནས་འཕྲོས་པའི་འོད་ཟེར་དཔག་ཏུ་མེད་པས་སེམས་ཅན་
ཐམས་ཅད་བཀུག་ནས་དཀྱིལ་འཁོར་དུ་བཅུག་པ་ལ་རྒྱལ་བ་ཡབ་ཡུམ་ཐམས་ཅད།
བྱང་ཆུབ་སེམས་སུ་ཞུ་བའི་བདུད་རྩི་རྡོ་རྗེ་ལས་འཕྲོས་པས་དབང་བསྐུར་ཞིང་།
དེའི་འོད་ཟེར་རྣམས་ཀྱིས་རེག་པས་གློ་བུར་དྲི་མ་ཐམས་ཅད་ཡལ་བའི་གཞི་ལ་
རང་བྱུང་ཡེ་ཤེས་ཀྱི་ལྷ་ཞལ་ཕྱག་དང་སྐུ་མདོག་ལ་སོགས་པ་སྣ་ཚོགས་སུ་གདོད་
ནས་གནས་པ་ཐོབ་ཅིང༌། ཡང་སྐད་ཅིག་གིས་དེ་དག་རེ་རེའང་ཆོས་ཉིད་ ཀྱི་
མཚན་སུམ་ཅུ་རྩ་གཉིས་ཀྱི་རང་བཞིན་ལྷ་སུམ་ཅུ་རྩ་གཉིས་ཀྱི་དཀྱིལ་འཁོར་གྱི་
འཁོར་ལོར་གྱུར་པར་བསམ་བཞིན་པས་ཀ་ཀྵ་ཀྱི་ཀཱི་ཀཱིར་ཀཱར་ཀ་ཀྵ་ཧྥེ་ཧཱུཾ། ཀླུ་ཀྵ་
ཀེ་ཀེ་ཀཱར་ཀཱར་ཀོ་ཀློ་ཀལ་ཀཱལ་ཊཾ་ཀྵ ཀྵཧ་ཀྵཧཱ་ཀཱཡ་ཀྵཡཱ་ཀཱར་ཀཱརཱི་ཀླཝ་ཀླཝཱ་ཀླུ་
གླུ། ཞེས་པས་ཀུན་རྫོབ་གློ་བུར་དྲི་མའི་ཕུང་པོ་ལྔ། ཁམས་ལྔ། དབང་པོ་དྲུག།
- 130 -



དཔལ་དུས་ཀྱི་འཁོར་ལོའི་ཐུགས་དཀྱིལ་རྒྱས་པའི་མངོན་རྟོགས།
ཡུལ་དྲུག །ལས་དབང་ལྔ་ལས་དབང་གི་ཡུལ་ལྔ། འགགས་པའི་གཞི་ལ་དེ་རྣམས་
གཞན་དོན་དམ་བདེ་གཤེགས་སྙིང་པོའི་ཕུང་པོ་ལྔ་དང་། ཁམས་ལྔ། དབང་པོ་
དྲུག་དང་ཡུལ་དྲུག །ལས་དབང་ལྔ་དང་ལས་དབང་གི་ཡུལ་ལྔ་སྟེ། ཆོས་ཉིད་ཀྱི་
རྒྱལ་བ་ཡབ་ཡུམ། རྒྱལ་སྲས་ཡབ་ཡུམ། ཁྲོ་རྒྱལ་ཡབ་ཡུམ་དུ་གདོད་ནས་བཞུགས་
པ་མངོན་དུ་བྱས་ནས་རང་རང་གི་ཞིང་དུ་བཞུགས་པ་ནི་སྙིང་རྗེའི་དབང་བསྐུར་ཏེ་
དཀྱིལ་འཁོར་རྒྱལ་མཆོག་དང་ལུས་རྫོགས་པ་བསྙེན་པའི་ཡན་ལག་གོ །
དེ་ནས་གནས་གསུམ་དུ་ཟླ་ཉི་སྒྲ་གཅན་གཞན་གྱི་རང་བཞིན་ཨོཾ་ཨཱཿཧཱུྃ་དང་
ལྟེ་བ་དང་ གཙུག་ཏོར་གྱི། ཨ་ཝ་དྷུ་ཏཱིའི་ལམ་དུ། དུས་མེ་གཞན་ གྱི་རང་བཞིན་
ཧོ༔ཡིག་དག་པ་བསམས་ཏེ་ཧོ༔ཡིག་དུས་མེ་དེ་དག་གི་ཡེ་ཤེས་ཀྱི་འོད་ཟེར་གྱིས་
སྐུ་གསུང་ཐུགས་ཀྱི་བདག་ཉིད་གཙོ་བོ་ཡབ་ཡུམ་ཞུ་བར་གྱུར་པ་ལ། ལྷ་མོ་རྣམས་
ཀྱིས་གླུ་དག་མཛད་དེ། བཅོམ་ལྡན་ཁྱོད་ནི་སེམས་ཅན་ཀུན་ལ་ཕན་པ་མཛད་པ་
པོ། བདག་ཅག་སྲུངས་ཤིག་ལྷ་མིའི་བླ་མ་རྡོ་རྗེ་ལྡན་པ་འདོད་པ་དོན་གཉེར་རྣམས་
ལ་འདོད་པ་མཛོད། ཅེས་པའི་གླས་འགྲོ་བའི་དོན་མཛད་པར་བསྐུལ་བའི་ངོར་ཧཱུྃ་
དང་རྡོ་རྗེ་ལས་སྔ་མ་ལྟར་བཞེངས་པའི་གཙོ་བོ་ཡབ་ཡུམ་སྙོམས་པར་ཞུགས་པས་
དཀྱིལ་འཁོར་པ་ཐམས་ཅད་དམ་ཚིག་གི་འཁོར་ལོའི་དོན་དུ་རང་གི་ལུས་ལ་བཅུག་སྟེ་
ཡུམ་གྱི་པད་མར་སོ་སོའི་ས་བོན་དང་ཕྱག་མཚན་ལས་ལྷའི་སྐུ་རྫོགས་པ་རྣམས་རང་
རང་གི་གནས་སུ་སྔ་མ་ལྟར་སྤྲོས་ཏེ་འོན་ཀྱང་མི་བསྐྱོད་པ་སྐྱོ་བའི་གནས་སུ་འདིར་
རྡོ་རྗེ་སེམས་དཔའ་སྤྲོ་ཞིང་གཙོ་བོ་མི་བསྐྱོད་པའི་ཅོད་པན་ཅན་དང་། གཙོ་མོ་
ཡང་རྡོ་རྗེ་དབྱིངས་ཀྱི་དབང་ཕྱུག་མའི་ངོ་བོར་མོས་པར་བྱ་སྟེ་འདི་ནི་ཁྱད་པར་རོ།།
དེ་ནས་ཧཱུཾ་དང་རྡོ་རྗེ་ལས་བྱུང་བའི་རྡོ་རྗེ་ཤུགས་སྔར་བཤད་པ་ལྟ་བུ་ལ་རབ་ཏུ་
- 131 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩
བཞད་ཅིང་མཆེ་བ་ཕྱེད་གཙིགས་པ་སྒྲ་དྲག་པོ་སྒྲོགས་པ་རྐང་པ་བརྒྱད་པའི་ཤིང་
རྟ་ལ་གནས་པ་སྤྲོས་པས་ཡེ་ཤེས་ཀྱི་འཁོར་ལོ་བཀུག་པ་ལ་མཆོད་ནས་དམ་ཚིག་
གི་འཁོར་ལོ་ལ་གཞུག་པ་དང་བཅིང་བ་དང་། མཉེས་པ་དང་རོ་མཉམ་པར་བྱ་སྟེ།
ཛཧཱུྃ་ཁཾ་ ཧོཧི། ཞེས་པ་དང་། རྡོ་རྗེ་ཤུགས་དང༌། རྨུགས་བྱེད་དང༌། རེངས་བྱེད་
དང༌། ཁེངས་བྱེད་དང་། ཤིན་ཏུ་སྟོབས་རྣམས་ ཀྱི་རྡོ་རྗེ་ ལྕགས་ཀྱུ་དང་། རྡོ་ རྗེ་
ཞགས་པ་དང་། རྡོ་རྗེ་དྲིལ་བུ་དང་། རྡོ་རྗེ་དབྱུག་པ་རྣམས་ཀྱིས་སོ། ། ན་
དེ་ནས་ལྷ་རྣམས་ཀྱི་གནས་དྲུག་ཏུ། ཨོཾ་ཨཱཿཧཱུྃ་ཧོསྭཱཧཱ། ཞེས་པས་བྱིན་གྱིས་
བརླབས་ནས་དཔྲལ་བར་ཨལས་ཟླ་བའི་སྟེང་དུ་ཨོ་དང་འཁོར་ལོ་ལས་སྐུ་རྡོ་རྗེ་
དཀར་པོ་ཞལ་གསུམ་ཕྱག་དྲུག་པ་ཡུམ་དང་བཅས་པ་འཕྲོས་ནས་སྐུ་རྡོ་ རྗེས་
འདུལ་བ་རྣམས་ལ་ཆོས་བསྟན་ཏེ། སླར་བྱོན་པ་ལ་སྐུའི་རྡོ་རྗེ་འཛིན་པ་བདག་ལ་
དབང་བསྐུར་དུ་གསོལ། ཞེས་བ་བཏབ་པས་སྐུའི་རིགས་ཀྱི་ལྷ་མོ་རྣམས་ཀྱིས་
བདུད་རྩིའི་བུམ་པས་བདག་ལ་དབང་བསྐུར་བར་མོས་ནས། དཔལ་ལྡན་སྐུ་ཡི་རྡོ་
རྗེ་འཛིན། །མི་ཕྱེད་རྡོ་རྗེ་གསུམ་གྱི་དངོས། །སྐུ་ཡི་རྡོ་རྗེ་ཅན་གྱི་ནི། །བྱིན་བརླབས་
གནས་སུ་དེང་བདག་མཛོད། །ཕྱོགས་བཅུར་བཞུགས་པའི་སངས་རྒྱས་རྣམས། །
མི་ཕྱེད་རྡོ་རྗེ་གསུམ་བསྒོམས་པས། །སྐུ་ཡི་རྡོ་རྗེ་ཅན་གྱི་ནི། །བྱིན་བརླབས་གནས་
སུ་དེང་བདག་མཛོད། །ཅེས་གསོལ་བ་བཏབ་པས་སྐུ་རྡོ་རྗེ་དཔྲལ་བའི་ཟླ་བ་ལ་
ཞུགས་ནས། བྱིན་གྱིས་རློབ་པར་བསམ་མོ། །
ཡང་མགྲིན་པར་ར་ལས་ཉི་མའི་སྟེང་དུ་ཨཱདང་པད་མ་ལས་གསུང་རྡོ་རྗེ་དམར་
པོ་ཞལ་གསུམ་ཕྱག་དྲུག་པ་ཡུམ་དང་བཅས་པ་འཕྲོས་ནས་གསུང་རྡོ་རྗེས་འདུལ་
བ་རྣམས་ལ་ཆོས་བསྟན་ཏེ། སླར་བྱོན་པ་ལ་གསུང་གི་རྡོ་རྗེ་འཛིན་པ་བདག་ལ་
- 132 -



དཔལ་དུས་ཀྱི་འཁོར་ལོའི་ཐུགས་དཀྱིལ་རྒྱས་པའི་མངོན་རྟོགས།
དབང་བསྐུར་དུ་གསོལ། ཞེས་པས་གསུང་གི་རིགས་ཀྱི་ལྷ་མོ་རྣམས་ཀྱིས་བདུད་
རྩིའི་བུམ་པས་དབང་བསྐུར་ནས། དཔལ་ལྡན་གསུང་གི་རྡོ་རྗེ་འཛིན། །ཞེས་སོགས་
འདོན་པ་བསྒྱུར་བས་གསུང་རྡོ་རྗེ་མགྲིན་པའི་ཉི་མ་ལ་བཞུགས་ནས་བྱིན་གྱིས་
རློབ་པར་བསམ་མོ། །
ཡང་ཐུགས་ཀར་ཨཾ་ལས་སྒྲ་གཅན་གྱི་སྟེང་དུ་ཧཱུྃ་དང་རྡོ་རྗེ་ལས་ཐུགས་རྡོ་རྗེ་
ནག་པོ་ཞལ་གསུམ་ཕྱག་དྲུག་པ་ཡུམ་དང་བཅས་པ་འཕྲོས་ནས་ཐུགས་རྡོ་རྗེས་
འདུལ་བ་རྣམས་ལ་ཆོས་བསྟན་ཏེ། སླར་བྱོན་པ་ལ་ཐུགས་རྡོ་རྗེ་འཛིན་པ་བདག་
ལ་དབང་བསྐུར་དུ་གསོལ། ཞེས་པས་ཐུགས་ཀྱི་ལྷ་མོ་རྣམས་ཀྱིས་བདུད་རྩིའི་
བུམ་ པས་ དབང་ བསྐུར་ནས། དཔལ་ ལྡན་ ཐུགས་ ཀྱི་ རྡོ་ རྗེ་ འཛིན། །ཞེས་ སོགས་
འདོན་པ་བསྒྱུར་བས་ཐུགས་རྡོ་རྗེ་སྙིང་གར་སྒྲ་གཅན་ལ་བཞུགས་ནས་བྱིན་གྱིས་
རློབ་པར་བསམ་ཞིང་། ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱཀ་ཙིཏྟ་སྭ་བྷཱ་བ་ཨཱད་མ་ཀོཉཧཾ།
ཞེས་ང་རྒྱལ་བཟུང་། ལྷག་པར་ཤེས་རབ་ཀྱི་ལྟེ་བ་གསང་བ་གཙུག་ཏོར་རྣམས་སུ་
ཧོསྭཱཧཱ། རྣམས་ལས་སྐུ་གསུང་ཐུགས་ཀྱི་རྡོ་རྗེས་བྱིན་གྱིས་བརླབ་བོ། །
རྒྱས་པར་ན། དབང་བདུན་གྱི་དོན་བསམ་ཞིང་སྔགས་ཀྱི་ཚིག་གིས་དབང་
བསྐུར་ནས་ང་རྒྱལ་བཟུང་ངོ༌། །རྒྱས་གདབ་ནི། མི་བསྐྱོད་པ་དང་རྡོ་རྗེ་སེམས་དཔའ་
ལ་ཐུགས་རྡོ་རྗེ་ཆོས་གོས་དང་གཙུག་ཏོར་འཛིན་ཅིང་། དཀྱིལ་ཀྲུང་གིས་གནས་
པའི་ཕྱག་རྒྱ་ས་ལ་རེག་པས་དབུགས་འབྱིན་པ། མི་བསྐྱོད་པས་རྣམ་སྣང་ལ། རྣམ་
སྣང་གིས་འོད་དཔག་མེད་ལ། འོད་དཔག་མེད་ཀྱིས་རིན་ཆེན་དབང་པོ་ལ། རིན་
ཆེན་དབང་པོས་དོན་ཡོད་གྲུབ་པ་ལ། ལྷ་གཞན་ལྗང་ཁུ་རྣམས་ལ་མི་བསྐྱོད་པ། ནག་
པོ་རྣམས་ལ་དོན་ཡོད་གྲུབ་པ། དམར་པོ་རྣམས་ལ་རིན་ཆེན་དབང་པོ། དཀར་པོ་
- 133 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
རྣམས་ལ་འོད་དཔག་མེད། སེར་པོ་རྣམས་ལ་རྣམ་སྣང་། སྔོན་པོ་རྣམས་ལ་རྡོ་རྗེ་
སེམས་དཔས་རྒྱས་གདབ་ཅིང་། རྒྱས་པར་ན། རིགས་དྲུག་དང་། ལྔ་དང་བཞི་དང་
གཅིག་གིས་རྒྱས་གདབ་པ་ཡང་དྲན་པར་བྱ་སྟེ་ལས་རྒྱལ་མཆོག་དང་ངག་རྫོགས་
པ་ཉེ་བའི་བསྒྲུབ་པའོ། །
དེ་ནས་ལྷ་ཡབ་ཡུམ་རྣམས་སྙོམས་པར་ཞུགས་པས་ལྟེ་བའི་ཧོཡིག་གཏུམ་
མོ་ཡེ་ཤེས་ཀྱི་མེ་འབར་བས་རླུང་བཅུ་དང་གཟུང་འཛིན་ཐམས་ཅད་བསྲེགས་ཤིང་
སྤྱི་བོའི་ཧཾ་བཞུ་བའི་རྒྱུན་མགྲིན་པ་དང་སྙིང་ག་དང་ལྟེ་བ་དང་གསང་བར་བབས་
པས་དགའ་བ་བཞི་མངོན་དུ་བྱས་པར་མོས་ནས། ཨོ་ཛྷཱ་ན་པཱུ་ཛ་ཨ་ནུ་རཀྟ་སྭ་བྷཱ་
བ་ཨཱད་མ་ཀོཉཧཾ། ཞེས་བརྗོད་དེ། ཐིག་ལེའི་རྣལ་འབྱོར་དང་ཐིག་ལེ་རྫོགས་པ་
བསྒྲུབ་པའི་ཡན་ལག་གོ །
སླར་ཡང་ཇི་ལྟར་བྱོན་པ་དེ་བཞིན་སྟེང་དུ་གཤེགས་པས་ལྟེ་བར་རྒྱུ་མཐུན་པ།
སྙིང་གར་རྣམ་པར་སྨིན་པ། མགྲིན་པར་སྐྱེས་བུ་བྱེད་པ། སྤྱི་བོར་དྲི་ བྲལ་ གྱི་
འབྲས་བུ་སྟེ་སྐུ་བཞི་ཐོབ་པར་མོས་ནས། ཨོཾ་སརྦ་ཏ་ཐཱ་ག་ཏ་ཨ་དྷི་པ་ཏི་བཛྲ་སཏྭ་
ཧིཾ་དུར་དཱན་ཏ་ད་མ་ཀ་ཧུཾ་ཧཱུྃ་ཕཊ་སྭཱཧཱ། ཞེས་པ་ཕྲ་མོའི་རྣལ་འབྱོར་དང༌། བདེ་བ་
རྫོགས་པ་སྒྲུབ་པ་ཆེན་པོའི་ཡན་ལག་སྟེ། ཆོས་ཉིད་ལ་མོས་པ་ཡིད་ལ་བྱེད་པ་
རྗེས་སུ་དཔག་པའི་བསྒོམ་པའོ། །དེ་ཁོ་ན་ཡིད་ལ་བྱེད་པའི་བསྙེན་བསྒྲུབ་ཡན་
ལག་བཞི་ནི་ལོགས་ཤིག་ཏུ་བརྗོད་དོ། །
སྔགས་ཟློས་པ་ན། ཆོས་ཉིད་རྣམ་པ་ཐམས་ཅད་པ་ལ་མོས་པ་ཡིད་ལ་བྱེད་
ཅིང་། དཀྱིལ་འཁོར་དང་ལྷ་རྣམས་གསལ་འདེབས་བཞིན་པས་གཙོ་བོ་ཡབ་ཡུམ་
གྱི་སྔགས། ཨོ་ཧིཀྵམལཝརཡ་ ཞེས་ པ་ དང༌། ཨོཾ་ཨཱ༔ཧཱུྃ་ཧོཧཀྵམལཝརཡ་ཞེས་པ་
- 134 -



དཔལ་དུས་ཀྱི་འཁོར་ལོའི་ཐུགས་དཀྱིལ་རྒྱས་པའི་མངོན་རྟོགས།
དང༌། ཨོཾ་ཧཱུྃ་ཧཱུྃ་ཧཱུྃརཱ་ཧཱུྃ་ཧྲིལཱ་ཏྲཿ ཞེས་པ་རྣམས་ཀྱི་མཐར། ཞི་བ་ལ་ན་མཿ རྒྱས་པ་
ལ་སྭཱཧཱ། ཞེས་པ་སྦྱར་ཞིང་། འཁོར་རྣམས་ཀྱིའང་། ཨོཾ་ཨ་ཨཱ་ཨི་ཨཱི་རི་རཱི་ཨུ་ཨཱུ་རྀ་
ལྭ'ཨོཾ་ཨཱ༔ ཨ་ཨཱ་ཨེ་ཨེ་ཨར་ཨཱར་ཨོ་ཨོ་ཨལ་ཨཱལ་ཨོཾ་ཨཱ༔ ཧ་ཧཱ་ཡ་ཡཱ་ར་རྭ་ཝ་ཝཱ་
ལ་ལཱ་ཧཾ་ཧཱུ ཞེས་པའི་མཐར་ཡང་སྔ་མ་བཞིན་ནོ། །དེས་དོན་རྡོ་རྗེའི་བཟླས་པ་ནི་
ལོགས་ཤིག་ཏུ་བརྗོད་དོ། །
དེ་ནས་ཕུན་སུམ་ཚོགས་པའི་མཆོད་པ་རླབས་ཆེན་པོའམ། ཇི་ལྟར་འབྱོར་བ་
ལ་བཟང་ཞིང་རྒྱ་ཆེན་པོར་བྱིན་གྱིས་བརླབས་ནས། མདུན་ན་རྡུལ་ཚོན་དང་རས་
བྲིས་ལ་སོགས་པའི་དཀྱིལ་འཁོར་ཡོད་པའམ་མེད་ཀྱང་རུང་སྟེ། ནམ་མཁའ་གང་
བའི་བླ་མ་བཀའ་བརྒྱུད་ཡེ་ཤེས་ལྷ་ཚོགས་འཁོར་དང་བཅས་ཤིང་བཀའ་བསྲུངས་
དང་བཅས་པ་རྣམས་དྲི་བཟང་གི་མཎྜལ་མཐེབ་སྲིན་གྱིས་བྱས་པར་བཞུགས་པ་
ལ་ཕུལ་བར་བསམ་ཞིང་། དངོས་སུ་འདོར་བཞིན་པས་དང་པོར། ཨོཾ་ཨཱཿཧཱུྃ་ཧོ༔ ཏྲེ་
དྷ་ཏུ་ཀེ་ཤྭ་ར་ཀཱ་ལ་ཙཀྲ་ཨགྷཾ་པྲ་ཏཱིཙྪ་ས་པ་རི་ཝཱ་ རཿ ཏཱཾ་ བྷ་ག་ཝཱན་མེ་བ་ར་དོ་
བྷ་ཝ་ཤི་ཏྱཱ་ནཾ་ཙ། ཞེས་པས་མཆོད་ཡོན་ཕུལ་ཞིང་གསོལ་བ་བཏབ་ནས། དངོས་
སུ་འབྱོར་དང་ཡིད་ཀྱིས་སྤྲུལ་པ་དང་། །ཕྱོགས་དུས་ཀུན་གྱི་མཆོད་རྫས་བཟང་རྒུ་
རྣམས། །བླ་མ་རྒྱལ་བ་སྲས་བཅས་ཀུན་ལ་འབུལ། །མཁའ་ཁྱབ་འགྲོ་བའི་དོན་དུ་
བཞེས་སུ་གསོལ། །ཨོཾ་ཤྲཱི་ཀཱ་ལ་ཙཀྲ་ས་པཱ་རི་ཝཱ་རེ་བྷཱབཛྲ། ཞེས་པའམ། བསྡུས་
པར་ན། ཨོ་བཛྲ། ཞེས་ པའི་ མཐར། གནྣཾ། པུཎཾ དྷཱ་ པཾ། དཱི་པཾ། ན་བེ་ཧུཾ། ཨཀྵ་ ཏཾ།
ལཱ་ ། ཧཱ་ པུཾ། བ་ཏུཾ། ཧྲི་ཏུཾ། གཱི་ཏཾ། ཀཱ་མཾ། ཞེས་པ་རྣམས་ཀྱི་མཐར། པྲ་ཏིཙྪ ན་མཿ
ཞེས་སྦྱར་བས་མཆོད་རྫས་བཟང་རྒུ་དང་བཅས་པའི་མཆོད་པའི་ལྷ་མོ་ནམ་མཁའ་
གང་བས་མཆོད་ཅིང་། ནང་མཆོད་གཏོར་མ་ལྟར་བྱིན་གྱིས་བརླབས་ནས། ཆོས་
- 135 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ད༽
འབྱུང་གྲུ་གསུམ་དབུས་སུ་ཐིག་ལེས་བརྒྱན་པ། མཐེབ་སྲིན་གྱིས་བྲིས་པར་ཡེ་
ཤེས་འཁོར་ལོ་སྲིད་གསུམ་གྱི་རྣམ་པ་ཅན་དང་ཞིང་གསལ་བ་ལ་དམིགས་ཏེ།
ཐོག་མར་བླ་མ་བཀའ་བརྒྱུད་དང་བཅས་པ་ལ་དབུལ་ཞིང་། དེ་ནས། ཨོཾ་བུདྡྷཱ་ཡ་
ན་མཿ ཞེས་ སོགས་ རྒྱས་ པའམ། ཐུགས་དཀྱིལ་ཙམ་མམ། ཉེ་བར་ བསྡུ་ན། གཙོ་
བོའི་ཕོ་བྲང་དང་ཡེ་ཤེས་འཁོར་ལོ་དང་ཐུགས་ཀྱི་དཀྱིལ་འཁོར་དང་། གསུང་གི་དཀྱིལ་
འཁོར་དང༌། སྐུའི་དཀྱིལ་འཁོར་རྣམས་ཀྱི་ཕྱི་ནང་ན་བཞུགས་ པའི་ ལྷ་ཚོགས་
རྣམས་ལ་མཆོད་པར་འབུལ་ལོ། །དཀྱིལ་འཁོར་ཆེན་པོ་ལ་མངོན་པར་དད་པའི་
འཇིག་རྟེན་པའི་ལྷ་དཀྱིལ་འཁོར་གྱི་ཕྱི་རོལ་ན་གནས་པ་རྣམས་ལ་ཡང་མཆོད་དོ།།
ཞེས་པ་ལ་སོགས་པའམ། ཤིན་ཏུ་བསྡུ་ན། ཨོཾ་གུ་རུ་བུདྡྷ་བོ་དྷི་སཏྭ་བྷོ་ན་མོ་ན་མ
ཞེས་པའི་མཐར། ཆོས་སྐྱོང་ལ་སོགས་ཇི་ལྟར་རིགས་པ་ལ་རྒྱས་བསྡུས་སྐབས་
དང་སྦྱར་བ་ཕུལ་ནས། གང་གི་བཀའ་དྲིན་འོད་ཀྱིས་གསལ་བྱས། ཞེས་སོགས་
དང་། གང་ཞིག་གཅིག་མིན་དུ་མ་ཡང་མིན་རང་དང་གཞན་ལ་ཕན་པ། ཞེས་སོགས་
རྒྱས་བསྡུས་གང་རུང་གིས་བླ་མ་དང་ལྷག་པའི་ལྷ་ལ་བསྟོད་དེ། ལྷ་རྣམས་རང་གི་
ལུས་ལ་བསྡུས་ནས་དཀར་གཏོར་བཟང་པོ་ཕྱག་ལེན་ལྟར་བཤམས་པ་རྣམས་
སམ། ཇི་ལྟར་འབྱོར་བ་ལ། ཨོཾ་ཨོཾ་བཛྲ་ཙནྡྲ་སརྦ། ཞེས་སོགས་ཕྱག་རྒྱ་དང་བཅས་
པས་ རྒྱས་ པར་ བྱིན་གྱིས་བརླབ་ པའམ། བསྡུས་ པར་ན། ལག་ པ་ གཡོན་ དང་
གཡས་དང་། གཉི་གའི་སྙིམ་པ་དང་མཁའ་ལྡིང་གི་ཕྱག་རྒྱ་སྟོན་བཞིན་པས། ཨོ་
ཨཱཧཱུྃ་ཧོ༔ ཞེས་བརྗོད་ཅིང་། སྦྱང་སྤེལ་སྦར། བདུད་རྩིའི་རྒྱ་མཚོར་བསྒྱུར་བ་དྲི་
དང་མེ་ཏོག་ལ་སོགས་པ་ཉེར་སྤྱོད་མཐའ་ཡས་པ་ནམ་མཁའ་གང་བས་བརྒྱན་པ་
ཕུལ་བས་མཉེས་པར་བསམ་ཞིང༌། ཡི་དམ་དང་། བསྲུངས་མ་དྲུག་ཅུ་དང་། མཧཱ་
- 136 -



དཔལ་དུས་ཀྱི་འཁོར་ལོའི་ཐུགས་དཀྱིལ་རྒྱས་པའི་མངོན་རྟོགས།
ཀཱ་ལ་ལ་སོགས་པ་ཆོས་སྐྱོང་བཟང་པོ་གཞན་རྣམས་དང་། བསྟན་པ་ལ་དད་ཅིང་
དཀར་པོའི་ཕྱོགས་སུ་གཏོགས་པ་ཐམས་ཅད་ལ་ཡང་རྒྱ་ཆེར་དབུལ། མཁའ་འགྲོ་
འབྱུང་པོ་སྤྱིའི་གཏོར་མ་དང༌། ཁྱད་པར་ཞིང་སྐྱོང་དང་ཡུལ་བདག་ལ་ཡང་སྔར་
བསྟན་པའི་ཚོགས་སྦྱིན་ཏེ། འོན་ཀྱང་འདིར། ཨ་པ་ར་སྠཱ་ནཾ་གཙྪགཙྪ་སྭཱཧཱ། ཞེས་
པའི་གནས་སུ། སྲ་སྠཱ་ནཾ་གཙྪ་སྭཱཧཱ། ཞེས་གཞུག་པར་བྱ་སྟེ་འདི་ནི་ཁྱད་པར་རོ། །
སེམས་ཅན་ཐམས་ཅད་ཀྱང་ཚིམ་པར་བྱའོ། །
བསད་ཤ་སྤངས་པའི་ཁ་ཟས་དང་འབྲེལ་ནའང་སྔ་མ་ལྟར་བྱིན་གྱིས་བརླབས་
པའི་ཕུད་ཀྱིས་བླ་མ་དཀོན་མཆོག་མཆོད་ཅིང་། ཨོ་ཧཱ་རི་ཏེ་པིཎྜ་ཀེ་པྲ་ཏིཙྪ་སྭཱཧཱ།
ཞེས་པས་འཕྲོག་མ་ལ་ཆང་བུ་གཉིས་དང༌། ཨོཾ་སརྦ་དཱ་ཏི་ཀེ་ཨ་གྲྭ་གྲ་སཾ་པྲ་ཏཱིཙྪ་
སྭཱཧཱ། ཞེས་པས་ཕོ་ཉ་རྣམས་ལ་ཆང་བུ་བྱིན་ནས་རང་གི་ལུས་ལ་རྟག་ཏུ་བཞུགས་
པའི་ཡེ་ཤེས་ལྷ་ཚོགས་ཐམས་ཅད་མཆོད་པའི་བསམ་པས་རན་པ་ཙམ་དུ་ལོངས་
སྤྱོད་པའི་མཐར། ཨོཾ་ཁ་ཁ་ཁཱ་ཧི་ཁཱ་ཧི་ཨུཙིཏྟ་བ་ལིཾ་ཨུཙྪཀྵ་བྷཀྵ་བྷཀྵ་ཀ་སྭཱཧཱ། ལྷག་
མ་ལ་དབང་བའི་འབྱུང་པོ་ཐམས་ཅད་ཚིམ་པར་གྱུར་ཅིག །ཅེས་པ་ཁ་ཟས་ཀྱི་རྣལ་
འབྱོར་རོ། །
སྤྱོད་ལམ་ནི། མཉམ་བཞག་ཏུ་ཡེ་ཤེས་ཀྱི་ཚོགས་དོན་དམ་སྣང་སྟོང་ཟུང་
འཇུག་གི་ལམ་ཁྱེར་དང་། རྗེས་ཐོབ་ཏུ་བསོད་ནམས་ཀྱི་ཚོགས་ཀུན་རྫོབ་སྣང་
སྟོང་ཟུང་འཇུག་གི་ལམ་ཁྱེར་གྱིས་གནས་པར་བྱའོ། ། །
དེ་ལྟར་དབྱིངས་རིག་དབྱེར་མེད་དེ་བཞིན་ཉིད་ལྷ་དང་སྔགས་དང་དཀྱིལ་
འཁོར་ཐམས་ཅད་པའི་བདག་ཉིད་ལ་མོས་པ་ཡིད་ལ་བྱེད་པའི་དོན་དུ་དཔག་
བསམ་ལྗོན་ཤིང་དང་། བསྟོད་པའི་འགྲེལ་པ་ལ་སོགས་པའི་གཞུང་དང་། བླ་མ་དམ་
- 137 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
པའི་མན་ངག་ལ་ལེགས་པར་བསླབས་ཤིང་རི་མོ་དང་འབུར་མ་དང་བསྒོམ་བྱའི་
དཀྱིལ་འཁོར་གྱི་གཟུགས་བཞེངས་པ་ལ་ངེས་པའི་ཚུལ་གྱིས་བལྟས་ཏེ་རྣམ་པ་
ཤར་བར་བྱས་ནས་ལུས་ཀྱིས་བྱ་བར་འོས་པ་དང་། སེམས་ཀྱིས་བསམ་པར་འོས་
པ་དང་། ངག་གིས་བརྗོད་པར་འོས་པ་རྣམས་ཚོགས་པ་གཅིག་ཏུ་བྱས་ན་ཡུན་ཐུང་
ངུ་ལ་ཡང་མངོན་རྟོགས་རྒྱ་ཆེན་པོའི་དོན་ཚང་བ་བྱར་རུང་ངོ༌། །དེས་ན་འདིར་
སེར་བཏབ་པ་རྣམས་དངོས་སུ་བརྗོད་མི་དགོས་ཀྱང་ངེས་པར་ཤེས་པར་བྱས་
ནས། སྒོམ་དགོས་ཤིང་བསྒོམ་པར་བྱ་བ་རྣམས་ངེས་པར་ཚིག་ཏུ་གཤོར་དགོས་པ་
ཡང་མ་ཡིན་ཏེ། བསྐྱེད་རིམ་བསྒོམ་པ་ཞེས་གསུངས་ཀྱི་བསྐྱེད་རིམ་གཤོར་བ་ཞེས་
མ་གསུངས་པའི་ཕྱིར་རོ། ། །
རྫོགས་པའི་རིམ་པ་ནི། འདིར་བྲིས་པ་ཙམ་གྱིས་མི་ཆོག་གི །རྐྱེན་གསུམ་ཚང་
བའི་མན་ངག་གིས་ལོགས་ཤིག་ཏུ་ངེས་པར་བསྒོམ་དགོས་སོ། །
འདིར་ཡང་ཉུང་ངུ་ལ་མོས་པ་དང་། ལག་ལེན་ཟོར་ཡང་བ་ལ་དད་པ་རྣམས་
ཀྱི་ཆེད་དུ། གཡའ་བཟང་རིན་པོ་ཆེ་ལ་སོགས་པ་དགེ་བའི་བཤེས་གཉེན་བཟང་
པོ་རྣམས་དང་། སྲི་དུ་ཆེན་པོ་ལ་སོགས་པ་སློབ་མ་དད་གུས་ཅན་རྣམས་ཀྱིས་གསོལ་
བ་བཏབ་པའི་ཕྱིར། རྒྱལ་ཁམས་ཀྱི་བསོད་སྙོམས་པས་སྦྱར་བ་རྫོགས་སོ།། །། །
འདིའི་དགེ་བ་ལ་བརྟེན་ནས་ཀྱང་སེམས་ཅན་ཐམས་ཅད་ཀྱིས་རང་རང་ལ་བཞུགས་
པའི་དེ་བཞིན་ཉིད་ཟབ་མོ་མྱུར་དུ་ཐོབ་པར་གྱུར་ཅིག །ཡི་གེ་པ་ནི་བཅོམ་ལྡན་རྡོ་རྗེ་
སྙིང་པོ་དང་། གཡའ་བཟང་པ་དགེ་བཤེས་སངས་རྒྱས་འོད་དོ།། །།
ཨོཾ་ཨཱ༔ཧཱུྃ་ཧོཀྵ ཞུས་དག །
《མ་དཔེ་ནི་འབྲས་གནས་བཅུའི་དཔེ་རྙིང་། སྤར་མ་དང༌། ཕྱི་ཀ ༢༡༥ ཡིན།)
- 138 -



༄༅། །དཔལ་དུས་ཀྱི་འཁོར་ལོའི་ཐུགས་དཀྱིལ་
བསྡུས་པའི་མངོན་རྟོགས་
བཞུགས་སོ། །
ཨོྃཨཱཧཱུྃ་ཧོཧཾ་ཀྵ དཔལ་དུས་ཀྱི་འཁོར་ལོའི་ཐུགས་དཀྱིལ་བསྡུས་ནས་སྒོམ་
པ། དཔལ་ལྡན་བླ་མ་དམ་པ་དང༌། དཔལ་དུས་ཀྱི་འཁོར་ལོ་ལ་ཕྱག་འཚལ་ལོ། །
འདིར་དག་པའི་རིམ་པའི་དབང་བསྐུར་བ་ལེགས་པར་ཐོབ་པའི་སློབ་མ་དམ་ཚིག་
པ་ལྷ་དང་དཀྱིལ་འཁོར་ལ་སོགས་པ་ཆོས་ཀྱི་དབྱིངས་ཉིད་དུ་ངེས་ཤིང་། ཐག་ཆོད་
པས་དེ་ལ་མོས་པ་ཡིད་ལ་བྱེད་པའི་དོན་དུ་ཐུགས་ཀྱི་དཀྱིལ་འཁོར་བསྡུས་ནས་
བསྒོམ་པར་འདོད་ན། །
སྐྱབས་འགྲོ་སེམས་བསྐྱེད་དང༌། རྡོ་རྗེ་སེམས་དཔའི་བསྒོམ་བཟླས་སྔོན་དུ་
འགྲོ་བས། རང་གི་དཔྲལ་བར་ཟླ་བའི་དཀྱིལ་འཁོར་ལ་ཨོཾ་དཀར་པོ་ལས་རྡོ་རྗེ་
དཀར་པོ་རྩེ་མོ་བཅུ་བདུན་པ། མགྲིན་པར་ཉི་མའི་དཀྱིལ་འཁོར་ལ་ཨཱ༔དམར་པོ་
ལས་རྡོ་རྗེ་དམར་པོ་རྩེ་མོ་སོ་གསུམ་པ། སྙིང་གར་སྒྲ་གཅན་གྱི་དཀྱིལ་འཁོར་ལ་
ཧཱུྃ་མཐིང་ནག་ལས་རྡོ་རྗེ་མཐིང་ནག་རྩེ་དགུ་པ། ལྟེ་བར་དུས་མེའི་དཀྱིལ་འཁོར་
ལ་ཧོསེར་པོ་ལས་རྡོ་རྗེ་སེར་པོ་རྩེ་མོ་དྲུག་ཅུ་རྩ་ལྔ་པ། གཙུག་ཏོར་དུ་ནམ་མཁའི་
དཀྱིལ་འཁོར་ལ་ཧཱུྃ་ལྗང་ཁུ་ལས་རྡོ་རྗེ་ལྗང་ཁུ་རྩེ་ལྔ་པ། གསང་གནས་སུ་ཡེ་ཤེས་
ཀྱི་དཀྱིལ་འཁོར་ལ་ཀླུསྔོན་པོ་ལས་རྡོ་རྗེ་སྔོན་པོ་རྩེ་མོ་སོ་གསུམ་པ་རྣམས་གདོད་
ནས་བཞུགས་པ་གསལ་གདབ་ཅིང་། ལས་དང་བྱ་བའི་འཁོར་ལོ་དང་། དབང་པོ་
- 139 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
དང་ལས་དབང་རྣམས་ལ་ཡང་རྡོ་རྗེ་མང་པོ་བཞུགས་པ་ཅི་ནུས་ཀྱིས་དྲན་པར་
བྱས་ནས། རྡོ་རྗེའི་སྐུ་གསལ་གདབ་པ་ལས། རྡོ་རྗེ་འབར་བ་ཕྱོགས་ཀྱི་མདོག་
ཅན་འཕྲོས་པས་གློ་བུར་དྲི་མའི་ངོ་བོ་གདུག་པ་ཐམས་ཅད་བསྲེགས་ནས་རང་
བཞིན་འོད་གསལ་ཐོབ་པར་བསམ་ཞིང་། ཨོཾ་ཨཱཿཧཱུྃ་ཧོ༔ཧཾ་ཀྵ ཧཱཧཱཧཱཝཧཱར་ར་ར་
ར་བཛྲ་ཨ་ན་ལ་སརྦ་ཨ་ཝ་ར་ཎ་དྷརྨ་པྲ་ལ་ཡ་སྭ་བྷཱ་བ་སརྦ་མཱ་ར་ཀཱ་ཡི་ཀ་བིབྷཱ་བཱི་
ནཱ་ཡ་ཀ་ཨ་དཱི་ནཱ་ད་ཤ་དིཀ་ག་ཏཱ་ནཾ་ཀཱ་ཡ་ཝཱཀ་ཙིཏྟ་ནི་ད་ཧ་ད་ཧ་པ་ཙ་པ་ཙ་བྷསྨི་ཀུ་
རུ་ཀུ་རུ་ཧཱུཾ་ཧཱུཾ་ ཕཊ་ ཕཊ། ཅེས་མང་དུ་འདོན་པས་བདུད་བསྲེག་ཅིང་བར་ཆད་
བསལ་ནས། རང་སྐད་ཅིག་གིས་དུས་ཀྱི་འཁོར་ལོར་གསལ་བའི་སྙིང་ཁར་པོ་
ལས་པད་མ། ཨ་ལས་ཟླ་བའི་སྟེང་དུ་ཧཱུྃ་ལས་རྡོ་རྗེ་རྩེ་ལྔ་པ། དེ་ལས་རྡོ་རྗེ་ཉི་མ་
བཞིན་དུ་དེ་བཞིན་གཤེགས་པ་ཐམས་ཅད་རབ་ཏུ་སད་པར་བྱེད་པའི་འོད་ཟེར་ཁ་
དོག་ལྔ་རྣམས་ནམ་མཁའི་ཁམས་སུ་འཕྲོས་པས་ནམ་མཁའ་གང་བར་རྟག་ཏུ་
བཞུགས་པའི་བླ་མ་རྒྱལ་བ་སྲས་བཅས་ཐམས་ཅད་སད་ཅིང་རྟོགས་པར་བྱས་
ནས། སླར་ཡང་དེ་དག་མཆོད་པའི་དོན་དུ་འོད་ཟེར་དེ་དག་རང་གི་སྙིང་ཁའི་རྡོ་རྗེ་
ལ་བཅུག་ནས། གང་གི་དྲིན་གྱིས་བདེ་ཆེན་ཉིད། །ཅེས་སོགས་དང་། སྟོང་པ་ཉིད་
དང་སྙིང་རྗེའི་བདག །ཅེས་སོགས་ཀྱི་ཕྱག་བྱས་ཏེ། ཨོ་ཙཚཛཛྷཉ་བཛྲ་གནྡྷེ་གནྡྷ་
ཨམྦྷནཾ་ཀུ་རུ་ཀུ་རུ་སྭཱཧཱ། ཨོ་ཙཚཛཛྷནཱ་བཛྲ་མཱ་ལེ་མཱ་ལ་ཨམྦྷ་ནཾ་ཀུ་རུ་ཀུ་རུ་སྭཱཧཱ།
ཨོ་ཊཋཊབྷཎ་བཛྲ་དྷུ་པེ་དྷ་པ་ཨམྦྷནཾ་ཀུ་རུ་ཀུ་རུ་སྭཱཧཱ། ཨོཾ་ཊཋཊབྷཎཱ་བཛྲ་པྲ་དཱི་པེ་
པྲ་དཱི་པ་ཨམྦྷ་ནཾ་ཀུ་རུ་ཀུ་རུ་སྭཱཧཱ། ཨོཾ་པཕབབྷམ་བཛྲ་ཨ་མྲྀ་ཏེ་ནི་ཝེ་བྱ་པཱུ་ཛཾ་ཀུ་རུ་
ཀུ་རུ་སྭཱཧཱ། ཨོཾ་པཕབབྷམཱ་བཛྲ་ཨཀྵ་ཏེ་ཨཀྵ་ཏ་ཕ་ལ་ཨ་ནཾ་ཀུ་རུ་ཀུ་རུ་སྭཱཧཱ། ཨོཾ་
ཏཐདདྷན་བཛྲ་ལཱ་སྱ་ཝསྡུ་ཨཱ་བྷ་ར་ཎ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་ཏཐདདྷནཱ་བཛྲ་ཧཱ་
- 140 -



དཔལ་དུས་ཀྱི་འཁོར་ལོའི་ཐུགས་དཀྱིལ་བསྡུས་པའི་མངོན་རྟོགས།
མྱ་གྷཎ་ཊ་ཨཱ་དར་ཤ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་ཀཁགགྷང་བཛྲ་བཱ་ཏེ་བཱ་ཏྱ་པཱུ་ཛཾ་ཀུ་
རུ་ཀུ་རུ་སྭཱཧཱ། ཨོཾ་ཀཁགགྷདཱ་བཛྲ་ཀྲྀ་ཏེ་ཀྲྀ་ཏྱཱ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་སzཤརྐོ
བཛྲ་གཱི་ཏེ་གཱི་ཏ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོ་སཥཤཀཱ་བཛྲ་ཀཱ་མེ་སརྦ་བུདྡྷ་བོ་དྷི་
སཏཱ་ནཾ་ཀྲོ་དྷ་ཨཱ་དཱི་ནཱ་བཛྲ་སཱུ་ར་ཏ་པཱུ་ཛཾ་ཀུ་རུ་ཀུ་རུ་སྭཱཧཱ། ཞེས་པས་སྙིང་ཁའི་ཟླ་
བར་ཡི་གེའི་གོང་བུ་འདི་རྣམས་ལས་བྱུང་བའི་མཆོད་པའི་ལྷ་མོ་རྣམས་ཀྱིས་ལྷ་
རྣམས་མཉེས་པར་བྱེད་དུ་བཅུག་ནས། སྲིད་འགྲོ་ཉམས་ངར་བྱིས་པའི་བློ་ཡིས་ནི།།
ཤིན་ཏུ་མི་བཟད་སྡིག་པ་གང་བགྱིས་པ། །སྟོབས་བཅུ་མངའ་བའི་སྤྱན་སྔར་མཆིས་
ནས་ནི། །སྡིག་པ་དེ་ཀུན་སོ་སོར་བཤགས་པར་བགྱི། །རྫོགས་སངས་རྒྱས་དང་བྱང་
ཆུབ་སེམས་དཔའ་རྣམས་དང་འཕགས་པའི་ཚོགས་ཀྱིས་རྣམ་མང་དགེ་བ་གང་
མཛད་པ། །དེ་དག་མཐའ་དག་ལ་ནི་སྡིག་པ་རྣམ་བྲལ་བྱང་ཆུབ་སྤྱོད་ལ་རྗེས་སུ་
གནས་པས་རྗེས་ཡི་རང་། །སངས་རྒྱས་ཆོས་དང་དགེ་འདུན་སྲིད་པའི་འཇིགས་
འཕྲོག་ལ་ཡང་བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གི་ལུས་འབུལ་
ཆོས་ཀྱི་འཁོར་ལོ་བསྐོར་བར་བསྐུལ་ཞིང་མྱ་ངན་མི་འདའ་ཡུན་རིང་བཞུགས་པར་
གསོལ། །འདིར་ནི་སེམས་ཅན་མ་ལུས་དོན་གྱི་སླད་དུ་བདག་གིས་རྫོགས་པའི་
སངས་རྒྱས་མྱུར་དུ་ཐོབ་གྱུར་ཅིག །ཅེས་དོན་གསལ་བར་མངོན་དུ་བྱེད་བཞིན་
པས་མཆོད་པ་རྣམ་པ་བདུན་བྱས་ནས། བྱང་ཆུབ་མཆོག་ཏུ་སེམས་བསྐྱེད་ཅིང་། །
བསམ་པ་རྣམ་པར་དག་པ་དང༌། །བདག་དང་བདག་གིར་འཛིན་སྤོང་བའི། །རྩ་བ་
གསུམ་དང་ཕར་ཕྱིན་བཅུ། །ཚད་མེད་བསྡུ་དངོས་བཞི་བསྟེན་བགྱི། །མི་དགེ་བཅུ་
དང་སྒྲིབ་པ་ལྔ། །ཉོན་མོངས་བཞི་དང་ཟག་པ་བཞི། །དེང་ནས་བརྩམས་ཏེ་སྤང་
བར་བགྱི། །ཞེས་ལམ་བསྟེན་པར་དམ་བཅས་ནས། །དངོས་པོ་མེད་ལ་སྒོམ་པ་
- 141 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
མེད། །སྒོམ་པ་སྒོམ་པ་ཉིད་མ་ཡིན། །དེ་ལྟར་དངོས་པོ་དངོས་མེད་པས། །སྒོམ་པ་
དམིགས་སུ་མེད་པའོ། །ཞེས་པས་ཁམས་གསུམ་སྣོད་བཅུད་ཐམས་ཅད་རང་རང་
ངོ་བོས་སྟོང་ཞིང་དེས་སྟོང་པའི་གཞི་ཆོས་ཉིད་ཡེ་ཤེས་རྡོ་རྗེ་རྣམ་པ་ཐམས་ཅད་པ་
མཁའ་ཁྱབ་ཏུ་ནམ་ཡང་བཞུགས་པ་ལ་བློ་བཞག་ནས། ཨོཾ་ཤུ་ནྱ་ཏ་ཛྙཱ་ན་བཛྲ་སྭ་
བྷཱ་བ་ཨཱད་མ་ཀོཉཧཾ། ཨོ་ཨ་ནི་མི་ཏ་ཛྙཱ་ན་བཛྲ་སྭ་བྷཱ་བ་ཨཱད་མ་ཀོཉཧཾ། ཨོ་ཨ་པྲ་
ཎི་ཧི་ཏ་ཛྙཱ་ན་བཛྲ་སྭ་བྷཱ་བ་ཨཱད་མ་ཀོཉཧཾ། ཨོཾ་ཨ་ནི་བྷི་སཾ་སྐུ་ར་ཛྙཱ་ན་བཛྲ་སྭ་བྷ་བ་
ཨཱད་མ་ཀོཉཧཾ། ཞེས་པས་སྟོང་པ་ཉིད་དུ་དམིགས་པའི་ངང་ལས་འབྱུང་བ་རིམ་
བརྩེགས་ལ་སོགས་པ་ཀུན་རྫོབ་ཀྱི་ཆོས་རྣམས་ལ་རྟག་ཏུ་ཁྱིམ་པར་བཞུགས་པའི་
དཀྱིལ་འཁོར་ཆོས་ཀྱི་དབྱིངས་ཉིད་དོ། །ཞེས་པ་དོན་དམ་པའི་དཀྱིལ་འཁོར་ལ་
མོས་པ་ཡིད་ལ་བྱེད་པས་ཐུགས་ཀྱི་དཀྱིལ་འཁོར་གྲུ་བཞི་སྒོ་བཞི་རྟ་བབས་བཞི་
ལ་སོགས་པ་མཚན་ཉིད་ཐམས་ཅད་ཡོངས་སུ་རྫོགས་ཤིང་རྒྱན་ཐམས་ཅད་དང་
ལྡན་པ། དེའི་དབུས་སུ་སྟེང་གི་ཆ་ལ་བདེ་ཆེན་འཁོར་ལོ། དེའི་དབུས་སུ་སྟེང་གི་
ཆ་ལ་གཙོ་བོའི་ཕོ་བྲང་། དེའི་དབུས་སུ་ཨོཾ་ལས་པད་མ་ལྗང་ཁུའི་ལྟེ་བར་ཟླ་ཉི་སྒྲ་
གཅན་གྱི་སྟེང་དུ་ཧཱུཾ་དང་རྡོ་རྗེ་ལས་བྱུང་བའི་གཙོ་བོ་ཡབ་ཡུམ་གསལ་འདེབས་
བཞིན་པས།
རླུང་མེ་ཆུ་དང་ས་ཡི་དཀྱིལ་འཁོར་ལྷུན་པོ་པད་མ་དང་། །ཟླ་ཉི་དུས་མེའི་སྟེང་
དུ་དབང་ཕྱུག་དང་ནི་བདུད་ཀྱི་མགོར། །ཞབས་ནི་སྲིད་པའི་ཡུམ་གྱི་ཞབས་དང་ལྷན་
ཅིག་བཀོད་གྱུར་པ། །ལྷ་ཡི་དབང་པོས་བཏུད་པའི་གཙོ་ལ་སྤྱི་བོས་ཕྱག་འཚལ་ལོ།།
ཟླ་བའི་སྐུ་དང་ཟུང་གི་ཞབས་ཏེ་མེ་ཡི་མགྲིན་པ་ཆུ་གཏེར་དཔལ་ལྡན་ཞལ་ནི་
སྣ་ཚོགས་མདོག །ཕྲག་པ་དྲུག་དང་ཉི་མའི་དཔུང་པ་རྒྱལ་བའི་ཕྱག་གི་པད་མ་སྟོང་
- 142 -



m
དཔལ་དུས་ཀྱི་འཁོར་ལོའི་ཐུགས་དཀྱིལ་བསྡུས་པའི་མངོན་རྟོགས།
པ་དྲུག་དང་མེ་ཡི་ཚིགས། །ཞབས་དག་གིས་ནི་ཟླ་བ་ཉི་མ་བསྲེག་ཟའི་དཀྱིལ་
འཁོར་དག་ལ་བདུད་དང་དྲག་པོ་སྐྲག་བཞིན་པ། །རོལ་པས་མནན་པའི་སྲིད་མེད་
སྲིད་པ་མཉམ་པ་དུས་ཀྱི་འཁོར་ལོ་གཅིག་པུ་དེ་ལ་ཕྱག་འཚལ་ལོ། །རྡོ་རྗེ་རལ་གྲི་
རྩེ་གསུམ་གྲི་གུག་མདའ་དང་ལྕགས་ཀྱུ་ཌཱ་མ་རུ། །ཐོ་བ་འཁོར་ལོ་མདུང་དབྱུག་
དགྲ་སྟས་གཡས་ཀྱི་ཕྱག་བརྒྱན་གཡོན་པ་ཡང་། །དྲིལ་བུ་ཕུབ་དང་ཁ་ཊཾ་ཐོད་པ་
གཞུ་དང་ཞགས་པ་རིན་པོ་ཆེ། །པད་དཀར་དུང་དང་མེ་ལོང་ལྕགས་སྒྲོག་ཚངས་
མགོས་བརྒྱན་ལ་ཕྱག་འཚལ་ལོ། །སྟག་ལྤགས་དང་ནི་རྡོ་རྗེའི་རྒྱན་ལྡན་རྡོ་རྗེའི་སྐུ་
ཆེན་བདེ་བ་ཆེ། །འོད་གསལ་སྟོང་ཉིད་སྣ་ཚོགས་ཡུམ་གྱིས་ཀུན་ནས་རབ་འཁྱུད་
གསེར་མདོག་མ། །ཞལ་བཞི་ཕྱག་བརྒྱད་གྲི་གུག་ལྕགས་ཀྱུ་ཌ་མ་རུ་དང་བགྲང་
ཕྲེང་དང་། །ཐོད་པ་ཞགས་པ་པད་མ་དཀར་དང་རིན་ཆེན་འཛིན་མར་བཅས་ལ་
འདུད། །ཅེས་པ་དང་། །
འཁོར་གྱི་པད་མ་དཀར་པོ་བཅུ་གཉིས་ཀྱི་ལྟེ་བར་ཉི་མ་དང་། དམར་པོ་བཅུ་
གཉིས་ཀྱི་ལྟེ་བར་ཟླ་བ་ལ་རང་རང་གི་ས་བོན་དང་ཕྱག་མཚན་ལས་བྱུང་བའི་ལྷ་
རྣམས་གསལ་འདེབས་བཞིན་པས།
འདུ་བྱེད་རླུང་དང་ངག་གི་དབང་པོ་སྣ་དང་རེག་གཞན་འདུས་མ་བྱས། །དོན་
ཡོད་སྒྲོལ་མ་བགེགས་ཀྱི་དགྲ་དང་ནམ་མཁའི་སྙིང་པོར་རེག་བྱ་མ། །རལ་གྲི་གྲི་
གུག་རྩེ་གསུམ་ཕུབ་དང་དཔལ་ལྡན་ཐོད་པ་ཁ་ཊཾ་ག །ཉི་ཟླའི་གདོང་ལྡན་སྤྲིན་
ནག་དང་མཚུངས་ས་ཡི་ རིགས་ཀྱིས་འཁྱུད་ལ་འདུད། །ཚོར་བ་མེད་དང་ལག་
པའི་དབང་པོ་མིག་དང་རོ་གཞན་བདེ་བ་ཆེ། །རིན་ཆེན་དབང་པོ་གོས་དཀར་མོ་
དང་རྨུགས་བྱེད་ས་ཡི་སྙིང་པོ་རོ། །མདའ་དང་ལྕགས་ཀྱུ་ཌ་མ་རུ་དང་གཞུ་དང་
- 143 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཞགས་པ་ནོར་བུའི་ཕྱག །དཀར་ནག་གདོང་ལྡན་ཉིན་མོར་བྱེད་འདྲ་ཆུ་ཡི་རིགས་
ཀྱིས་འཁྱུད་ལ་འདུད། །འདུ་ཤེས་ཆུ་དང་རྐང་པའི་དབང་པོ་ལྕེ་དང་གཟུགས་གཞན་
ཡེ་ཤེས་སྐུ། །སྣང་བ་མཐའ་ཡས་མཱ་མ་ཀཱི་དང་ཁེངས་བྱེད་འཇིག་རྟེན་དབང་པོ་
གཟུགས། །ཐོ་བ་མདུང་དང་རྩེ་གསུམ་པད་དཀར་མེ་ལོང་དང་ནི་བགྲང་ཕྲེང་ཅན།།
ནག་དང་དམར་བའི་གདོང་ལྡན་དཀར་པོ་མེ་ཡི་རིགས་ཀྱིས་འཁྱུད་ལ་འདུད། །
གཟུགས་ཀྱི་ཕུང་པོ་ས་དང་བཤང་ལམ་ལུས་དང་དྲི་གཞན་འོད་གསལ་གཟུགས།།
རྟག་པ་སྤྱན་མ་རེངས་བྱེད་དང་ནི་རྣམ་སེལ་དྲི་ཡི་རྡོ་རྗེ་མ། །འཁོར་ལོ་དབྱུག་པ་
ཁྲོ་བོའི་རྡོ་རྗེ་དུང་དང་ལྕགས་སྒྲོག་དྲིལ་བུའི་ཕྱག །དཀར་ནག་གདོང་ལྡན་གསེར་
གྱི་རི་འདྲ་རླུང་གི་རིགས་ཀྱིས་འཁྱུད་ལ་འདུད། །རྣ་བ་ཆོས་ཁམས་ཡིད་དང་སྒྲ་
གཞན་ཕྱག་ན་རྡོ་རྗེ་ཆོས་ཁམས་མ། །ཀུན་བཟང་སྒྲ་ཡི་རྡོ་རྗེ་མ་སྟེ་ལྗང་སྔོན་ཕན་
ཚུན་ཡང་དག་སྦྱོར། །གཡས་གཡོན་ཉི་ཟླའི་ཞལ་གྱིས་རབ་བརྒྱན་རྡོ་རྗེ་གྲི་གུག་
དགྲ་སྟ་དང་། །དྲིལ་བུ་ཐོད་པ་ཚངས་པའི་གདོང་ལྡན་སྟོང་པའི་རིགས་ལ་ཕྱག་འཚལ་
ལོ། །རབ་དཀར་ཆུ་སྐྱེས་མདངས་བཀྲུའི་ཟེ་འབྲུར་འོད་སྟོང་བདག་པོའི་དཀྱིལ་
འཁོར་ལ། །རྡོ་རྗེའི་གདན་དང་གཡས་བརྒྱད་སྟབས་བཞུགས་རྒྱལ་དང་རྒྱལ་སྲས་
ཁྲོ་རྒྱལ་དང་། །འདམ་སྐྱེས་དམར་པོའི་གེ་སར་སྙིང་པོར་རི་བོང་འཛིན་པའི་དཀྱིལ་
འཁོར་ལ། །པད་མའི་གདན་བཞུགས་རིག་མ་རྣམས་དང་རྡོ་རྗེ་མ་རྣམས་ལ་ཕྱག་
འཚལ། །ཞེས་པ་དང༌། །
དེ་རྣམས་ལ་མཆོད་པའི་གཟུངས་མ་བགྲང་ཡས་ཀྱང་གསལ་འདེབས་བཞིན་
པས། དེ་ལྟར་ལྷ་ཡི་འཁོར་ལོ་ལེགས་མཆོད་དྲི་དང་ཕྲེང་བ་བདུག་སྤོས་མ། །སྣང་
གསལ་བདུད་རྩིའི་འབྲས་བུ་མ་དང་སྒེག་མོ་བཞད་མ་སིལ་སྙན་མ། །གར་དང་གླུ་
- 144 -



དཔལ་དུས་ཀྱི་འཁོར་ལོའི་ཐུགས་དཀྱིལ་བསྡུས་པའི་མངོན་རྟོགས།
ཡི་སྦྱོར་བ་ལ་བརྩོན་འདོད་མ་འདོད་ལ་རབ་དགའ་མ། །རྒྱན་དང་ཆ་བྱད་རྣམ་
འགྱུར་དུ་མས་ཡིད་རབ་འཛིན་མ་རྣམས་བསྟོད་དོ། །དེ་ལྟར་བསྒོམས་པས་ཕུང་
པོ་ཁམས་སོགས་གཞན། །བདེ་གཤེགས་སྙིང་པོ་དེ་བཞིན་ཉིད་ཀྱི་དབྱིངས། །གློ་
བུར་དྲི་མའི་སྦུགས་ལས་ངེས་གྲོལ་ཏེ། །སྲིད་གསུམ་དང་བ་མངོན་དུ་བྱེད་གྱུར་ཅིག།
ཅེས་པས་སྟོང་གཞི་ཆོས་ཉིད་རང་བྱུང་ཡེ་ཤེས་རྣམ་པ་ཐམས་ཅད་པའི་ལྷ་
རྣམས་བསྒོམས་ནས། ཨོཾ་སུ་བི་ཤུདྡྷ་དྷརྨ་དྷ་དུ་སྭ་བྷཱ་བ་ཨཱད་མ་ཀོཉཧཾ། ཞེས་ང་རྒྱལ་
བཟུང་སྟེ། ཧཱུྃ་ལས་བྱུང་བའི་རྡོ་རྗེ་ཤུགས་ཀྱིས་ཀུན་འགྲོ་ཡེ་ཤེས་སེམས་དཔའ་
ཡུལ་དུས་གནས་སྐབས་ཐམས་ཅད་དུ་བཞུགས་པ་སད་ཅིང་རྟོགས་པར་བྱས་ནས་
ཛཧཱུྃ་བཾ་ཧོ༔ཧི། ཞེས་པས་དམ་ཚིག་གི་འཁོར་ལོ་ལ་དགུག་པ་དང་། གཞུག་པ་དང་།
བཅིང་བ་དང་
། མཉེས་པ་དང་། རོ་མཉམ་པར་བྱས་ནས་ལྷ་རྣམས་ཀྱི་གནས་དྲུག་
ཏུ། ཨོཾ་ཨཱ༔ཧཱུྃ་ཧོསྭཱཧཱ། ཞེས་པས་བྱིན་གྱིས་བརླབས་ཏེ། སྐུ་གསུང་ཐུགས་ཀྱི་རྡོ་རྗེ་
འཛིན་པ་རྣམས་ ཀྱིས་ བདག་དང་ སེམས་ཅན་ཐམས་ཅད་ལ་དབང་བསྐུར་དུ་
གསོལ་ཞེས་པ་གསོལ་བ་བཏབ་པས་དེ་དག་གི་རིགས་ཀྱི་ལྷ་མོ་བདུད་རྩིའི་བུམ་
པ་ཐོགས་པ་རྣམས་ཀྱིས་བདག་གཞན་ཐམས་ཅད་ཀྱིས་དབང་བསྐུར་བས་དྲི་མ་
ཐམས་ཅད་དག་ཅིང་གཙོ་བོ་ཡབ་ཡུམ་ལ་ཐུགས་རྡོ་རྗེ་ཆོས་གོས་དང་གཙུག་ཏོར་
འཛིན་པས་རྒྱས་གདབ། མི་བསྐྱོད་པས་རྣམ་སྣང་ལ། རྣམ་སྣང་གིས་འོད་དཔག་
མེད་ལ། འོད་དཔག་མེད་ཀྱིས་རིན་ཆེན་དབང་པོ་ལ། རིན་ཆེན་དབང་པོས་དོན་
ཡོད་གྲུབ་པ་ལ། ལྷ་གཞན་ལྗང་ཁུ་རྣམས་ལ་མི་བསྐྱོད་པ། ནག་པོ་རྣམས་ལ་དོན་
ཡོད་གྲུབ་པ། དམར་པོ་རྣམས་ལ་རིན་ཆེན་དབང་པོ། དཀར་པོ་རྣམས་ལ་འོད་དཔག་
མེད། སེར་པོ་རྣམས་ལ་རྣམ་སྣང་། སྔོན་པོ་རྣམས་ལ་རྡོ་རྗེ་སེམས་དཔས་རྒྱས་གདབ་
- 145 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
ཅིང་། རྡོ་ རྗེ་གསུམ་གྱིས་བྱིན་གྱིས་བརླབས་པར་མོས་ཏེ། ཨོཾ་སརྦ་ཏ་ཐཱ་ག་ཏ་ཀཱ་
ཡ་ཝཱཀ་ཙིཏྟ་སྭ་བྷཱ་བ་ཨཱད་མ་ཀོཉཧཾ། ཞེས་བརྗོད་ནས་ལྷ་ཡབ་ཡུམ་ཐམས་ཅད་
སྙོམས་པར་ཞུགས་པས་ཡས་བྱོན་པའི་དགའ་བ་བཞི་མངོན་དུ་བྱས་པར་མོས་ཤིང་།
ཨོཾ་ཛྙཱ་ན་པཱུ་ཛ་ཨ་ནུ་རཀྟ་སྭ་བྷཱ་བ་ཨཱད་མ་ཀོཉཧཾ། ཞེས་བརྗོད་དེ། སླར་ཡང་ཇི་ལྟར་
བྱོན་པ་དེ་བཞིན་སྟེང་དུ་གཤེགས་པས་མས་གཤེགས་པའི་དགའ་བ་བཞི་མངོན་
དུ་བྱས་པར་མོས་ནས། ཨོཾ་སརྦ་ཏ་ཐཱ་ག་ཏཱ་ཨ་དྷི་པ་ཏི་བཛྲ་སཏཱ་ཧིཾ་དུར་དཱན་ཏ་ད་
མ་ཀ་ཧུཾ་ཧཱུྃ་ཕཊ་སྭཱཧཱ། ཞེས་བརྗོད་དེ་གཅིག་ལ་ཀུན་འདུས་པའི་ལྷའི་རྣལ་འབྱོར་
ལ་དམིགས་པ་རྩེ་གཅིག་ཏུ་བཞག་གོ །
སྔགས་ཟློས་པ་ན། ཆོས་ཉིད་རྣམ་པ་ཐམས་ཅད་པ་ལ་མོས་པ་ཡིད་ལ་བྱེད་
ཅིང་། དཀྱིལ་འཁོར་དང་ལྷ་རྣམས་གསལ་འདེབས་བཞིན་པ་དང་ ། གཅིག་ལ་
ཀུན་འདུས་སྔགས་ཀྱི་མན་ངག་དང་ལྡན་པས་གཙོ་བོ་ཡབ་ཡུམ་གྱི་སྔགས། ཨོཾ་
ཧཀྵམལཝརཡ་ཞེས་པ་དང་། ཨོཾ་ཨཱཿཧཱུྃ་ཧོ༔ཧཀྵམལཝརཡཱ་ཞེས་པ་དང༌། ཨོཾ་ཧཱུཾ་ཧཱུཾ་
ཧཱུྃརཱ་ཧཱུྃ་ཧྲིལཱ་ཏྲཿ ཞེས་པ་རྣམས་ཀྱི་མཐར། ཞི་བ་ལ་ན་མཿ རྒྱས་པ་ལ་སྭཱཧཱ། ཞེས་
པ་སྦྱར་ཞིང་། འཁོར་རྣམས་ཀྱིའང་། ཨོ་ཨ་ཨཱ་ཨི་ཨཱི་རི་རཱི་ཨུ་ཨཱུ་ལི་ལཱ་ཨོཾ་ཨཱ༔ ཨ་
ཨཱ་ཨེ་ཨེ་ཨར་ཨཱར་ཨོ་ཨོ་ཨལ་ཨཱལ་ཨོཾ་ཨཱཿ ཧ་ཧཱ་ཡ་ཡཱ་ར་རྭ་ཝ་ཝཱ་ལ་ལཱ་ཧཾ་ཧ
རྣམས་ཀྱི་མཐར་སྔ་མ་བཞིན་ནོ། །དེ་དག་ཏུ་དཀྱིལ་འཁོར་གཅིག་ལ། དཀྱིལ་འཁོར་
ཀུན་འདུས་པ་དང་། ལྷ་གཅིག་ལ་ལྷ་ཀུན་འདུས་པ་དང༌། སྔགས་གཅིག་ལ་སྔགས་
ཀུན་འདུས་པའི་མན་ངག་དང་ལྡན་པས་བསྒོམ་བཟླས་ཅི་ནུས་པ་བྱས་ནས། །
ཕུན་སུམ་ཚོགས་པའི་མཆོད་པ་རླབས་ཆེན་པོའམ། ཇི་ལྟར་འབྱོར་བ་ལ། ཨོཾ་
ཨཱཧཱུྃ་ཧོ༔ ཞེས་པས་བཟང་ཞིང་རྒྱ་ཆེན་པོར་བྱིན་གྱིས་བརླབས་ནས། ནམ་མཁའ་
- 146 -



དཔལ་དུས་ཀྱི་འཁོར་ལོའི་ཐུགས་དཀྱིལ་བསྡུས་པའི་མངོན་རྟོགས། །
གང་བའི་བླ་མ་བཀའ་བརྒྱུད་ཡེ་ཤེས་ལྷ་ཚོགས་འཁོར་དང་བཅས་ཤིང་བཀའ་
བསྲུངས་དང་བཅས་པ་རྣམས་དྲི་བཟང་གི་མཎྜལ་མཐེབ་སྲིན་གྱིས་ བྱས་ པར་
བཞུགས་པ་ལ་ཕུལ་བར་བསམ་ཞིང་། དངོས་སུ་འདོར་བཞིན་པས་དང་པོར། ཨོ་
ཨཱཧཱུྃ་ཧོ༔ ཏྲི་དྷ་ཏུ་ཀེ་ཤྭ་ར་ཀཱ་ལ་ཙཀྲ་ཨགྷཾ་པྲ་ཏིཙྪ་ས་པཱ་རི་ཝཱ་རཿ ཏཱཾ་བྷ་ག་ཝཱན་མེ་
བ་ར་དོ་བྷ་བ་ཤི་ཏྱཱ་ནཾ་ཙ། ཞེས་པས་མཆོད་ཡོན་ཕུལ་ཞིང་གསོལ་བ་བཏབ་ནས།
དངོས་སུ་འབྱོར་དང་ཡིད་ཀྱིས་སྤྲུལ་པ་དང་། །ཕྱོགས་དུས་ཀུན་གྱི་མཆོད་རྫས་
བཟང་དགུ་རྣམས། །བླ་མ་རྒྱལ་བ་སྲས་བཅས་ཀུན་ལ་འབུལ། །མཁའ་ཁྱབ་འགྲོ་
བའི་དོན་དུ་བཞེས་སུ་གསོལ། །ཨོཾ་ཤྲཱི་ཀཱ་ལ་ཙཀྲ་ས་པཱ་རི་ཝ་རེ་བྷཱབཛྲ། ཞེས་པའམ།
བསྡུས་ པར་ ན། ཨོཾ་བཛྲ། ཞེས་ པའི་མཐར། གནྣཾ། པུ། དྷཱ་ པཾ། དཱི པཾ། ནི་ བེ་ ཧུཾ།
ཨཀྵ་ཏཾ། ལཱ་སྱ། ཧཱ་ སུཾ། ཝཱ་ཏྱཾ། ཀྲྀ་ ཏུཾ། གཱི་ཏཾ། ཀཱ་མཾ། ཞེས་ པ་ རྣམས་ ཀྱི་མཐར། པྲ་
ཏིཙྪ་ན་མཿ ཞེས་ སྦྱར་བས་མཆོད་རྫས་བཟང་དགུ་དང་བཅས་པའི་ལྷ་མོ་ནམ་
མཁའ་གང་བས་མཆོད་ཅིང་། ནང་མཆོད་གཏོར་མ་ལྟར་བྱིན་གྱིས་བརླབས་ནས།
ཆོས་འབྱུང་གྲུ་གསུམ་དབུས་སུ་ཐིག་ལེས་བརྒྱན་པ་མཐེབ་སྲིན་གྱིས་བྲིས་པར་ཡེ་
ཤེས་འཁོར་ལོ་སྲིད་གསུམ་གྱི་རྣམ་པ་ཅན་དང་ཞིང་གསལ་བར་དམིགས་ཏེ།
ཐོག་མར་བླ་མ་བཀའ་བརྒྱུད་དང་བཅས་པ་ལ་དབུལ་ཞིང་། ཨོཾ་བུདྡྷཱ་ཡ་ན་མཿ ཞེས་
སོགས་ཐུགས་དཀྱིལ་ཙམ་མམ། དཀྱིལ་འཁོར་རྒྱས་པའམ། ཤིན་ཏུ་བསྡུས་ན།
ཨོཾ་གུ་རུ་བུདྡྷ་བོ་དྷི་སཏྲེ་བྷོ་ན་མོ་ན་མཿ ཞེས་པའི་མཐར། ཆོས་སྐྱོང་ལ་སོགས་པ་
ལ་རྒྱས་བསྡུས་ཇི་ལྟར་རིགས་པར་ཕུལ་ནས། གང་གིས་བཀའ་དྲིན་འོད་ཀྱིས་གསལ་
མཛད་བདག་ཉིད་ ཀྱིས། །དེ་ཉིད་རིན་ཆེན་འོད་ཀྱི་ཚོགས་ཀྱིས་མུན་བཅོམ་སྟེ། །
མིག་སྐྱོན་མེད་རྣམས་རོལ་པར་བཅས་པས་སྟེང་དུ་ནི། །ལྟ་འགྱུར་བླ་མ་ཉི་མ་དེ་ལ་
- 147 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ཀ་
ཕྱག་འདི་བགྱི། །ཞེས་སོགས་བླ་མའི་བསྟོད་པ་དང་། རྣམ་པ་ཀུན་གྱི་མཆོག་ལྡན་
པའི། །ཞེས་སོགས་ཡི་དམ་ལྷའི་བསྟོད་པ་རྒྱས་བསྡུས་སྐབས་དང་སྦྱར་བས་བསྟོད་
དེ། གཏོར་མ་རྒྱས་པར་འབུལ་ན་ཡོངས་རྫོགས་སུ་བསྟན་པ་ལྟར་རམ། བསྡུས་
ནས་འབུལ་ན་ལྷན་སྐྱེས་སུ་བསྟན་པ་ལྟར་བྱ་ཞིང་། དེ་མན་ཆད་ཀྱི་ཆོ་ག་རྣམས་
ཀྱང་ལྷན་སྐྱེས་རྒྱས་པར་བསྟན་པ་ལྟར་བྱའོ།། །།
འདིའི་དགེ་བ་ལ་བརྟེན་ནས་ཀྱང་སེམས་ཅན་ཐམས་ཅད་ཀྱིས་རང་རང་ལ་
རྟག་ཏུ་བཞུགས་པའི་ཆོས་དབྱིངས་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་མཐོང་
ཞིང་རྟོགས་ནས་མྱུར་དུ་ཐོབ་པར་གྱུར་ཅིག །ཅེས་པའི་ཡི་གེ་པ་ནི་བཅོམ་ལྡན་རྡོ་
རྗེ་སྙིང་པོ་དང་། གཡའ་བཟང་པ་དགེ་བཤེས་སངས་རྒྱས་འོད་དོ།། །། །
མངྒ་ལཾ། བྷ་ཝནྟུ། །
《མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ཀ ༢༡༥ ཡིན།）
- 148 -



༄༅། །དཔལ་དུས་ཀྱི་འཁོར་ལོ་ལྷ་དགུའི་མངོན་རྟོགས་
ཅུང་ཟད་བསྡུས་པ་བཞུགས་སོ། །
ཨོཾ་ཨཱཿཧཱུྃ་ཧོ༔ དཔལ་དུས་ཀྱི་འཁོར་ལོའི་མངོན་རྟོགས་ཅུང་ཟད་བསྡུས་ཏེ་སྒོམ་
ན། དཔལ་ལྡན་བླ་མ་དམ་པ་དང་། དབྱེར་མེད་པའི་དཔལ་དུས་ཀྱི་འཁོར་ལོ་ལ་
ཕྱག་འཚལ་ལོ། ། །
འདིར་རྗེ་བཙུན་བླ་མ་དམ་པའི་བཀའ་དྲིན་ལས། དཔལ་དུས་ཀྱི་འཁོར་ལོའི་
དཀྱིལ་འཁོར་དུ་ཞུགས་ཤིང་དག་པའི་རིམ་པས་དབང་བསྐུར་བ་ལེགས་པར་ཐོབ་
པའི་སློབ་མ་དམ་ཚིག་དང་ལྷ་དང་དཀྱིལ་འཁོར་ལ་སོགས་པ་ཆོས་ཀྱི་དབྱིངས་
ཉིད་དུ་ངེས་པ་རྙེད་པས་དེ་ལ་མོས་པ་ཡིད་ལ་བྱེད་པའི་ཆེད་དུ། ལྷ་དགུའི་བདག་
ཉིད་ཙམ་བསྒོམ་པར་འདོད་ན། །
སྐྱབས་འགྲོ་སེམས་བསྐྱེད་དང་། རྡོ་རྗེ་སེམས་དཔའི་བསྒོམ་བཟླས་སྔོན་དུ་
འགྲོ་བས། རང་གི་དཔྲལ་བར་ཟླ་བའི་དཀྱིལ་འཁོར་ལ་ཨོ་དཀར་པོ་ལས་རྡོ་རྗེ་
དཀར་པོ་རྩེ་མོ་བཅུ་བདུན་པ། མགྲིན་པར་ཉི་མའི་དཀྱིལ་འཁོར་ལ་ཨཱདམར་པོ་
ལས་རྡོ་རྗེ་དམར་པོ་རྩེ་མོ་སོ་གསུམ་པ། སྙིང་གར་སྒྲ་གཅན་གྱི་དཀྱིལ་འཁོར་ལ་
ཧཱུྃ་མཐིང་ནག་ལས་རྡོ་རྗེ་མཐིང་ནག་རྩེ་དགུ་པ། ལྟེ་བར་དུས་མེའི་དཀྱིལ་འཁོར་
ལ་ཧོསེར་པོ་ལས་རྡོ་རྗེ་སེར་པོ་དྲུག་ཅུ་རྩ་ལྔ་པ། གཙུག་ཏོར་དུ་ནམ་མཁའི་དཀྱིལ་
ལ་ཧཾ་ལྗང་ཁུ་ལས་རྡོ་ རྗེ་ ལྗང་ཁུ་རྩེ་ལྔ་པ། གསང་གནས་སུ་ཡེ་ཤེས་ཀྱི་དཀྱིལ་
འཁོར་ལ་ཀཿསྔོན་པོ་ལས་རྡོ་རྗེ་སྔོན་པོ་རྩེ་མོ་སོ་གསུམ་པ་རྣམས་གདོད་མ་ནས་
- 149 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
བཞུགས་པ་གསལ་གདབ་ཅིང་། ལས་དང་བྱ་བའི་འཁོར་ལོ་དང་དབང་པོ་ལས་
དབང་རྣམས་ལ་ཡང་རྡོ་རྗེ་མང་པོ་བཞུགས་པ་ཅི་ནུས་ཀྱིས་དྲན་པར་བྱས་ནས་རྡོ་
རྗེའི་སྐུ་གསལ་གཏབ་པ་ལས་རྡོ་རྗེ་འབར་བ་ཕྱོགས་ཀྱི་མདོག་ཅན་འཕྲོས་པས་གློ་
བུར་དྲི་མའི་ངོ་བོ་གདུག་པ་ཐམས་ཅད་བསྲེགས་ནས་རང་བཞིན་འོད་གསལ་ཐོབ་
པར་བསམ་ཞིང་། ཨོཾ་ཨཱཿ ཧཱུྃ་ཧོཧཾ་ཀྵ ཧཱཧཱཧཱཧཱུ ར་ར་ར་ར་བཛྲ་ཨ་ན་ལ་སརྦ་
ཨ་ཝ་ར་ན་དྷརྨ་པྲ་ལ་ཡ་སྭ་བྷཱ་བ་སརྦ་མཱ་ར་ཀཱ་ཡི་ཀ་བིབྷཱ་བི་ནཱ་ཡ་ཀ་ཨ་དཱི་ནཱ་ད་ཤ་
དིཀ་ག་ཏཱ་ནཾ་ཀཱ་ཡ་ཝཱཀ་ཙིཏྟ་ནི་ད་ཧ་ད་ཧ་པ་ཙ་པ་ཙ་ བྷསྨི་ཀུ་རུ་ཀུ་རུ་ཧཱུྃ་ཧཱུྃ་ཕཊ་
ཕཊ། ཅེས་མང་དུ་འདོན་པས་བདུད་བསྲེག་ཅིང་བར་ཆད་བསལ་ནས། རང་སྐད་
ཅིག་གིས་དུས་ཀྱི་འཁོར་ལོར་གསལ་བའི་སྙིང་གར་པཾ་ལས་པད་མ། ཨ་ལས་ཟླ་
བའི་སྟེང་དུ་ཧཱུྃ་ ལས་རྡོ་ རྗེ་ རྩེ་ ལྔ་ པ། དེ་ ལས་ རྡོ་ རྗེ་ཉི་མ་བཞིན་དུ་དེ་བཞིན་
གཤེགས་པ་ཐམས་ཅད་རབ་ཏུ་སད་པར་བྱེད་པའི་འོད་ཟེར་ཁ་དོག་ལྔ་རྣམས་
འཕྲོས་པས་ནམ་མཁའ་གང་བར་རྟག་ཏུ་བཞུགས་པའི་བླ་མ་རྒྱལ་བ་སྲས་བཅས་
ཐམས་ཅད་སད་ཅིང་རྟོགས་པར་བྱས་ནས། སླར་ཡང་དེ་དག་མཆོད་པའི་དོན་དུ་
འོད་ཟེར་དེ་དག་རང་གི་སྙིང་གའི་རྡོ་རྗེ་ལ་བཅུག་ནས། གང་གི་དྲིན་གྱི་བདེ་ཆེན་
ཉིད། །ཅེས་ སོགས་དང་། སྟོང་ པ་ ཉིད་ དང་ སྙིང་ རྗེའི་བདག །ཅེས་སོགས་ཀྱིས་
ཕྱག་བྱས་ཏེ། ཨོ་ཙཚཛཛྷཉ་བཛྲ་གནྡྷེ་གནྡྷ་ཨམྦྷ་ནཾ་ཀུ་རུ་ཀུ་རུ་སྭཱཧཱ། ཨོ་ཙཚཛཛྷནཱ་
བཛྲ་མཱ་ལེ་མཱ་ལ་ཨམྦྷ་ནཾ་ཀུ་རུ་ཀུ་རུ་སྭཱཧཱ། ཨོཾ་ཊཋཊརྟཎ་བཛྲ་དྷུ་པེ་དྷཱ་པ་ཨམྦྷ་ནཾ་ཀུ་
རུ་ཀུ་རུ་སྭཱཧཱ། ཨོཾ་ཊཋཌཎཱ་བཛྲ་པྲ་དཱི་པེ་པྲ་དཱི་པ་ཨམྦྷནཾ་ཀུ་རུ་ཀུ་རུ་སྭཱཧཱ། ཨོཾ་
པཕབབྷམ་བཛྲ་ཨ་མྲྀ་ཏེ་ནི་བེ་བྱ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་པཕབབྷམཱ་བཛྲ་ཨཀྟ་
ཏེ་ཨཀྵ་ཏ་ཕ་ལ་ཨམྦྷ་ནཾ་ཀུ་རུ་ཀུ་རུ་སྭཱཧཱ། ཨོཾ་ཏཐདདྷན་བཛྲ་ལཱ་སྱ་ཝསྔ་ཨཱ་བྷ་ར་
- 150 -



དཔལ་དུས་ཀྱི་འཁོར་ལོ་ལྷ་དགུའི་མངོན་རྟོགས་ཅུང་ཟད་བསྡུས་པ།
ཎ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོ་ཏཐདདྷནཱ་བཛྲ་ཧཱ་སྱ་གྷཎ་ཌ་ཨཱ་དར་ཤ་པཱུ་ཛོ་ཀུ་རུ་ཀུ་
རུ་སྭཱཧཱ། ཨོཾ་ཀཁགགྷང་བཛྲ་བཱ་ཏེ་བཱ་ཏྱཱ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་ཀཁགགྷདཱ་བཛྲ་
ཀྲྀ་ཏེ་ཀྲྀ་ཏྱཱ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་སཀླཥཤརྐབཛྲ་གཱི་ཏེ་གཱི་ཏ་པཱུ་ཛཾ་ཀུ་རུ་ཀུ་རུ་
སྭཱཧཱ། ཨོཾ་སzཥཤཀཱ་བཛྲ་ཀཱ་མེ་སརྦ་བུདྡྷ་བོ་དྷི་སཏྭཱ་ནཾ་ཀྲོ་དྷ་ཨཱ་དཱི་ནཱཾ་བཛྲ་སཱུ་ར་
ཏ་པཱུ་ཛཾ་ཀུ་རུ་ཀུ་རུ་སྭཱཧཱ། ཞེས་པས་སྙིང་ཁའི་ཟླ་བར་ཡི་གེའི་གོང་བུ་འདི་རྣམས་
ལས་བྱུང་བའི་མཆོད་པའི་ལྷ་མོ་རྣམས་ཀྱིས་ལྷ་རྣམས་ལྷ་རྣམས་མཉེས་པར་བྱེད་
དུ་བཅུག་ནས། །
སྲིད་འགྲོ་ཉམས་ངར་བྱིས་པའི་བློ་ཡིས་ནི། །ཤིན་ཏུ་མི་བཟད་སྡིག་པ་གང་
བགྱིས་པ། །སྟོབས་བཅུ་མངའ་བའི་སྤྱན་སྔར་མཆིས་ནས་ནི། །སྡིག་པ་དེ་ཀུན་སོ་སོར་
བཤགས་པར་བགྱི། །རྫོགས་སངས་རྒྱས་དང་བྱང་ཆུབ་སེམས་དཔའ་རྣམས་དང་
འཕགས་པའི་ཚོགས་ཀྱིས་རྣམ་མང་དགེ་བ་གང་མཛད་པ། །དེ་རྣམས་མཐའ་དག་
ལ་ནི་སྡིག་པ་རྣམ་བྲལ་བྱང་ཆུབ་སྤྱོད་ལ་རྗེས་སུ་གནས་པས་རྗེས་ཡི་རང་། །སངས་
རྒྱས་ཆོས་དང་དགེ་འདུན་སྲིད་པའི་འཇིགས་འཕྲོག་ལ་ཡང་བྱང་ཆུབ་བར་དུ་བདག་
ནི་སྐྱབས་སུ་མཆི། །བདག་གི་ལུས་འབུལ་ཆོས་ཀྱི་འཁོར་ལོ་བསྐོར་བར་བསྐུལ་
ཞིང་མྱ་ངན་མི་འདའ་ཡུན་རིང་བཞུགས་པར་གསོལ། །འདིར་ནི་སེམས་ཅན་མ་
ལུས་དོན་གྱི་སླད་དུ་བདག་གིས་རྫོགས་པའི་སངས་རྒྱས་མྱུར་དུ་ཐོབ་གྱུར་ཅིག །
ཅེས་དོན་གསལ་བར་མངོན་དུ་བྱེད་བཞིན་པས་མཆོད་པ་རྣམ་པ་བདུན་བྱས་ནས།
བྱང་ཆུབ་མཆོག་ཏུ་སེམས་བསྐྱེད་ཅིང་། །བསམ་པ་རྣམ་པར་དག་པ་དང་། །
བདག་དང་བདག་གིར་འཛིན་སྤོང་བའི། །རྩ་བ་གསུམ་དང་ཕར་ཕྱིན་བཅུ། །ཚད་
མེད་བསྡུ་དངོས་བཞི་བསྟེན་བགྱི། །མི་དགེ་བཅུ་དང་སྒྲིབ་པ་ལྔ། །ཉོན་མོངས་བཞི་
- 151 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
དང་ཟག་པ་བཞི། །དེང་ནས་བརྩམས་ཏེ་སྤང་བར་བགྱི། །ཞེས་ལམ་བསྟེན་པར་
དམ་བཅས་ནས། དངོས་པོ་མེད་ལ་བསྒོམ་པ་མེད། །སྒོམ་པ་སྒོམ་པ་ཉིད་མ་ཡིན། །
དེ་ལྟར་དངོས་པོ་དངོས་མེད་པས། །བསྒོམ་པ་དམིགས་སུ་མེད་པའོ། །ཞེས་པས་
ཁམས་གསུམ་སྣོད་བཅུད་ཐམས་ཅད་རང་རང་ངོ་བོས་སྟོང་ཞིང་དེས་སྟོང་པའི་
གཞི་ཆོས་ཉིད་ཡེ་ཤེས་རྡོ་ རྗེ་ རྣམ་པ་ཐམས་ཅད་པ་མཁའ་ཁྱབ་ཏུ་ནམ་ ཡང་
བཞུགས་པ་ལ་བློ་བཞག་ནས། ཨོཾ་ཤུ་ནྱ་ཏ་ཛྙཱ་ན་བཛྲ་སྭ་བྷཱ་བ་ཨཱད་མ་ཀོཉཧཾ། ཨོ་
ཨ་ནི་མི་ཏ་ཛྙཱ་ན་བཛྲ་སྭ་བྷཱ་བ་ཨཱད་མ་ཀོཉྩཧཾ། ཨོཾ་ཨ་པྲ་ཎི་ཧི་ཏ་ཛྙཱ་ན་བཛྲ་སྭ་བྷཱ་བ་
ཨཱད་མ་ཀོཉཧཾ། ཨོཾ་ཨ་ནི་བྷི་སཾ་སྐུ་ར་ཛྙཱ་ན་བཛྲ་སྭ་བྷཱ་བ་ཨཱད་མ་ཀོཉཧཾ། ཞེས་པས་
སྟོང་པ་ཉིད་དུ་དམིགས་པའི་ངང་ལས་སྣ་ཚོགས་པད་མའི་ལྟེ་བར་ཟླ་བ་ཉི་མ་སྒྲ་
གཅན་གཞན་ལ་ཧཱུྃ་དང་རྡོ་རྗེ་ལས་གཙོ་བོ་ཡབ་ཡུམ་གསལ་འདེབས་བཞིན་པས།
རླུང་མེ་ཆུ་དང་ས་ཡི་དཀྱིལ་འཁོར་ལྷུན་པོ་པད་མ་དང་། །ཟླ་ཉི་དུས་མེའི་སྟེང་
དུ་དབང་ཕྱུག་དང་ནི་བདུད་ཀྱི་མགོར། །ཞབས་ནི་སྲིད་པའི་ཡུམ་ཀྱི་ཞབས་དང་ལྷན་
ཅིག་བཀོད་གྱུར་པ། །ལྷ་ཡི་དབང་པོ་བཏུད་པའི་གཙོ་ལ་སྤྱི་བོས་ཕྱག་འཚལ་ལོ། །
ཟླ་བའི་སྐུ་དང་ཟུང་གི་ཞབས་ཏེ་མེ་ཡི་མགྲིན་པ་ཆུ་གཏེར་དཔལ་ལྡན་ཞལ་ནི་
སྣ་ཚོགས་མདོག །ཕྲག་པ་དྲུག་དང་ཉི་མའི་དཔུང་པ་རྒྱལ་བའི་ཕྱག་གི་པད་མ་
སྟོང་པ་དྲུག་དང་མེ་ཡི་ཚིགས། །ཞབས་དག་གིས་ནི་ཟླ་བ་ཉི་མ་བསྲེག་ཟའི་དཀྱིལ་
འཁོར་དག་ལ་བདུད་དང་དྲག་པོ་སྐྲག་བཞིན་པ། །རོལ་བས་མནན་པའི་སྲིད་མེད་
སྲིད་པ་མཉམ་པ་དུས་ཀྱི་འཁོར་ལོ་གཅིག་པུ་དེ་ལ་ཕྱག་འཚལ་ལོ། །རྡོ་རྗེ་རལ་གྲི་
རྩེ་གསུམ་གྲི་གུག་མདའ་དང་ལྕགས་ཀྱུ་ཌཱ་མ་རུ། །ཐོ་བ་འཁོར་ལོ་མདུང་དབྱུག་
དགྲ་སྟས་གཡས་ཀྱི་ཕྱག་བརྒྱན་གཡོན་པ་ཡང་། །དྲིལ་བུ་ཕུབ་དང་ཁ་ཊཾ་ཐོད་པ་
- 152 -



དཔལ་དུས་ཀྱི་འཁོར་ལོ་ལྷ་དགུའི་མངོན་རྟོགས་ཅུང་ཟད་བསྡུས་པ།
གཞུ་དང་ཞགས་པ་རིན་པོ་ཆེ། །པད་དཀར་དུང་དང་མེ་ལོང་ལྕགས་སྒྲོག་ཚངས་
མགོས་བརྒྱན་ལ་ཕྱག་འཚལ་ལོ། །སྟག་ལྤགས་དང་ནི་རྡོ་རྗེའི་རྒྱན་ལྡན་རྡོ་རྗེའི་སྐུ་
ཆེན་བདེ་བ་ཆེ། །འོད་གསལ་སྟོང་ཉིད་སྣ་ཚོགས་ཡུམ་གྱིས་ཀུན་ནས་རབ་འཁྱུད་
གསེར་མདོག་མ། །ཞལ་བཞི་ཕྱག་བརྒྱད་གྲི་གུག་ལྕགས་ཀྱུ་ཌ་མ་རུ་དང་བགྲང་ཕྲེང་
དང༌། །ཐོད་པ་ཞགས་པ་པད་མ་དཀར་དང་རིན་ཆེན་འཛིན་མར་བཅས་ལ་འདུད།།
ཅེས་པ་དང་། །
འདབ་མ་བརྒྱད་ལ་རང་རང་གི་ས་བོན་དང་ཕྱག་མཚན་ལས་བྱུང་བའི་ནུས་
མ་རྣམས་གསལ་འདེབས་བཞིན་པས། ནག་མོ་འབར་མ་བདུག་སྤོས་ཙན་དན་
གུར་གུམ་དང་ནི་ཀ་པུར་སྣོད། །དྲིལ་བུ་པད་མ་ཡོངས་འདུའི་མེ་ཏོག་སྣ་ཚོགས་མེ་
ཏོག་ཕྲེང་ལྡན་མ། །དམར་མོའི་གཡས་ན་མར་མེ་དོ་ཤལ་ཅོད་པན་དང་ནི་གདུབ་
བུ་སྟེ། །གཡོན་ན་གོས་དང་སྐ་རགས་དང་ནི་རིན་ཆེན་རྣ་རྒྱན་རྐང་གདུབ་འཛིན།།
དཀར་མོའི་གཡས་ན་འོ་མ་ཆུ་དང་སྨན་མཆོག་ཆང་གི་སྣོད་རྣམས་ཏེ། །གཡོན་ན་
བདུད་རྩི་གྲུབ་པའི་བཅུད་དང་བདུད་རྩིའི་འབྲས་བུ་འབྲས་ཅན་སྣོད། །སེར་མོ་
འབར་མ་དུང་དང་གླིང་བུ་ནོར་བུ་དང་ནི་ཌཱ་མ་རུ། །པི་ཝཾ་རྔ་དང་འཁར་རྔ་ཟངས་
དུང་རང་ཕྱོགས་གཙོ་བོའི་ཞལ་ལྡན་མ། །དེ་དག་དང་མཚུངས་དུ་བ་སྨིག་རྒྱུ་མེ་
ཁྱེར་དང་ནི་མར་མེ་མ། །རང་མདོག་དང་མཚུངས་རྔ་ཡབ་བརྒྱད་ལྡན་ཕྱག་རྒྱ་ལྔ་
ཡིས་རྣམ་བརྒྱན་མ། །རྡོ་རྗེ་སེམས་དཔའི་ཅོད་པན་དང་ལྡན་རྡོ་རྗེ་སེམས་དཔའ་
རབ་ མཆོད་མ། །མཉམ་ པའི་ སྟབས་ཅན་ ཕ་རོལ་ ཕྱིན་ རྫོགས་ སྲོག་ གི་ དཀྱིལ་
འཁོར་འགགས་ལ་འདུད། །དེ་ལྟར་བསྒོམས་པས་ཕུང་པོ་ཁམས་སོགས་གཞན།།
བདེ་གཤེགས་སྙིང་པོ་དེ་བཞིན་ཉིད་ཀྱི་དབྱིངས། །གློ་བུར་དྲི་མའི་སྦུབས་ལས་
- 153 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ང༽
ངེས་གྲོལ་ཏེ། །སྲིད་གསུམ་དང་བ་མངོན་དུ་བྱེད་གྱུར་ཅིག །
ཅེས་པས་སྟོང་གཞི་ཆོས་ཉིད་རང་བྱུང་ཡེ་ཤེས་རྣམ་པ་ཐམས་ཅད་པའི་ལྷ་
རྣམས་བསྒོམས་ནས། ཨོཾ་སུ་བི་ཤུདྡྷ་དྷརྨ་དྷ་དུ་སྭ་བྷཱ་བ་ཨཱད་མ་ཀོཉཧཾ། ཞེས་ང་
རྒྱལ་བཟུང་སྟེ། ཧཱུྃ་ལས་བྱུང་བའི་རྡོ་ རྗེ་ཤུགས་ཀྱིས་ཀུན་འགྲོ་ཡེ་ཤེས་སེམས་
དཔའ་ཡུལ་དུས་གནས་སྐབས་ཐམས་ཅད་དུ་བཞུགས་པ་སད་ཅིང་རྟོགས་པར་
བྱས་ནས། ཛཧཱུྃ་བཾ་ཧོ༔ཧི། ཞེས་པས་དམ་ཚིག་གི་འཁོར་ལོ་དགུག་པ་དང་། གཞུག་
པ་དང༌། བཅིང་བ་དང༌། མཉེས་པ་དང་། རོ་མཉམ་པར་བྱས་ནས་ལྷ་རྣམས་ཀྱི་
གནས་དྲུག་ཏུ། ཨོཾ་ཨཱཿཧཱུྃ་ཧོསྭཱཧཱ། ཞེས་པས་བྱིན་གྱིས་བརླབས་ཏེ་སྐུ་གསུང་ཐུགས་
ཀྱི་རྡོ་རྗེ་འཛིན་པ་རྣམས་ཀྱིས་བདག་དང་སེམས་ཅན་ཐམས་ཅད་ལ་དབང་བསྐུར་
ཏུ་གསོལ། ཞེས་གསོལ་བ་བཏབ་པས་དེ་དག་གི་རིགས་ཀྱི་ལྷ་མོ་བདུད་རྩིའི་བུམ་
པ་བསྣམས་པ་རྣམས་ཀྱིས་བདག་གཞན་ཐམས་ཅད་ལ་དབང་བསྐུར་བས་དྲི་མ་
ཐམས་ཅད་དག་ཅིང་གཙོ་འཁོར་ཐམས་ཅད་ལ་རྡོ་རྗེ་སེམས་དཔས་རྒྱས་གདབ། རྡོ་
རྗེ་གསུམ་ཡང་དཔྲལ་བ་མགྲིན་པ་སྙིང་ཁར་ཞུགས་ནས་བྱིན་གྱིས་རློབ་པར་མོས་
ཏེ། ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱཀ་ཙིཏྟ་སྭ་བྷཱ་བ་ཨཱད་མ་ཀོཉཧཾ། ཞེས་བརྗོད་པས་ཡབ་
ཡུམ་སྙོམས་པར་ཞུགས་ནས་ཡས་བྱོན་པའི་དགའ་བ་བཞི་མངོན་དུ་བྱས་པར་
མོས་ཤིང་། ཨོཾ་ཛྙཱ་ན་པཱུ་ཛ་ཨ་ནུ་རཀྟ་སྭ་བྷཱ་བ་ཨཱད་མ་ཀོཉཧཾ། ཞེས་བརྗོད་དེ། སླར་
ཡང་ཇི་ལྟར་བྱོན་པ་དེ་བཞིན་སྟེང་དུ་གཤེགས་པས་མས་གཤེགས་པའི་དགའ་བ་
བཞི་མངོན་དུ་བྱས་པར་མོས་ནས། ཨོཾ་སརྦ་ཏ་ཐཱ་ག་ཏ་ཨ་དྷི་པ་ཏི་བཛྲ་སཏྭ་ཧཾ་དུར་
དཱན་ཏ་ད་མ་ཀ་ཧུ་ཧཱུྃ་ཕཊ་ཕཊ་སྭཱཧཱ། ཞེས་བརྗོད་དེ། ལྷའི་རྣལ་འབྱོར་ལ་དམིགས་
པ་རྩེ་གཅིག་ཏུ་བཞག་གོ །
- 154 -



དཔལ་དུས་ཀྱི་འཁོར་ལོ་ལྷ་དགུའི་མངོན་རྟོགས་ཅུང་ཟད་བསྡུས་པ།
སྔགས་ཟློས་པ་ན། དེའི་མན་ངག་དང་ལྡན་པས། ཨོཾ་ཧཾཀམལཝརཡ་ཞེས་པ་
དང༌། ཨོཾ་ཨཱཿཧཱུྃ་ཧོ༔ཧཾཀྵམལཝརཡཱ་ཞེས་པ་དང༌། ཨོཾ་ཧཱུྃ་ཧཱུྃ་ཧཱུྃརཱ་ཧཱུྃ་ཧྲིལཱ་ཏྲཿ ཞེས་པ་
རྣམས་ཀྱི་མཐར། ཞི་བ་ལ་ན་མཿ རྒྱས་པ་ལ་སྭཱཧཱ། ཞེས་པ་སྦྱར་རོ། །འདིར་འཁོར་
རྣམས་ཀྱིའང་། འདུས་མོད་ཀྱི་རྒྱས་པར་སྤྲོ་ན། ཨོཾ་ཨ་ཨཱ་ཨོཾ་ཨཱཧ་ཧཱ་ཧཾ་ཧཱཕྲོ་ཧོ
ཞེས་པའི་མཐར་ཡང་སྔ་མ་བཞིན་ཏེ། གཅིག་ལ་ཀུན་འདུས་པའི་མན་ངག་དང་
ལྡན་པས་བསྒོམ་བཟླས་ཅི་ནུས་སུ་བྱས་ནས། །
ཕུན་སུམ་ཚོགས་པའི་མཆོད་པ་རླབས་ཆེན་པོའམ། ཇི་ལྟར་འབྱོར་བ་ལ། ཨོཾ་
ཨཱཧཱུྃ་ཧོ ཞེས་པས་བཟང་ཞིང་རྒྱ་ཆེན་པོར་བྱིན་གྱིས་བརླབས་ནས། ནམ་མཁའ་
གང་བའི་བླ་མ་བཀའ་བརྒྱུད་ཡེ་ཤེས་ལྷ་ཚོགས་འཁོར་དང་བཅས་ཤིང་བཀའ་
བསྲུངས་ དང་ བཅས་ པ་རྣམས་དྲི་ བཟང་ གི་མཎྜལ་ མཐེབ་ སྲིན་ གྱིས་བྱས་ པར་
བཞུགས་པ་ལ་ཕུལ་བར་བསམ་ཞིང་། དངོས་སུ་འདོར་བཞིན་པས་དང་པོར། ཨོ་
ཨཱ༔ཧཱུྃ་ཧོ༔ ཏྲེ་དྷ་ཏུ་ཀེ་ཤྭ་ར་ཀཱ་ལ་ཙཀྲ་ཨགྷཾ་པྲ་ཏཱིཙྪ་ས་པ་རི་ཝཱ་རཿ ཏཱཾ་བྷ་ག་ཝཱན་མེ་
བ་ར་དོ་བྷ་བ་ཤི་ཏྱཱ་ནཾ་ཙ། ཞེས་པས་མཆོད་ཡོན་ཕུལ་ཞིང་གསོལ་བ་བཏབ་ནས།
དངོས་སུ་འབྱོར་དང་ཡིད་ཀྱིས་སྤྲུལ་པ་དང་། །ཕྱོགས་དུས་ཀུན་གྱི་མཆོད་རྫས་
བཟང་དགུ་རྣམས། །བླ་མ་རྒྱལ་བ་སྲས་བཅས་ཀུན་ལ་འབུལ། །མཁའ་ཁྱབ་འགྲོ་
བའི་དོན་དུ་བཞེས་སུ་གསོལ། །ཨོཾ་ཤྲཱི་ཀཱ་ལ་ཙཀྲ་ས་པ་རི་ཝ་ར་བཛྲ། ཞེས་པ་
འམ། བསྡུས་པར་ན། ཨོཾ་བཛྲ། ཞེས་པའི་མཐར། གནྣཾ། པུཎྞཾ དྷ་པཾ། དཱི་པཾ། ན་བེ་
ཏུཾ། ཨཀྵ་ཏཾ། ལཱ་སྱ། ཧཱ་སྱ། བཱ་ཏྱཾ། ཀྲྀ་ཏཾ། ཧཱི་ཏཾ། ཀཱ་མཾ། ཞེས་པ་རྣམས་ཀྱི་མཐར་
པྲ་ཏིཙྪ་ན་མཿ ཞེས་སྦྱར་བས་མཆོད་རྫས་བཟང་དགུ་དང་བཅས་པའི་ལྷ་མོ་ནམ་
མཁའ་གང་བས་མཆོད་ཅིང་། ནང་མཆོད་གཏོར་མ་ལྟར་བྱིན་གྱིས་བརླབས་ནས།
- 155 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
ཆོས་འབྱུང་གྲུ་གསུམ་དབུས་སུ་ཐིག་ལེས་བརྒྱན་པ། མཐེབ་སྲིན་གྱིས་བྲིས་པར་
ཡེ་ཤེས་འཁོར་ལོ་སྲིད་གསུམ་གྱི་རྣམ་པ་ཅན་དང་ཞིང་གསལ་བ་དམིགས་ཏེ།
ཐོག་མར་བླ་མ་བཀའ་བརྒྱུད་དང་བཅས་པ་རྣམས་ལ་དབུལ་ཞིང་། དེ་ནས། ཨོཾ་
བུདྡྷཱ་ཡ་ན་མཿ ཨོ་དྷརྨཱ་ཡ་ན་མཿ ཨོ་སཾ་གྷ་ཡ་ན་མཿ ཨོཾ་བཛྲ་སཏཱ་ཡ་ན་མཿ ཨོཾ་པྲཛྙཱ་
པཱ་ར་མི་ཏ་ཡེ་ན་མཿ ཨོཾ་སྭ་བྷ་བི་ཀ་ཀཱ་ཡཱ་ཡ་ན་མཿ ༀ་དྷརྨ་ཀཱ་ཡཱ་ཡ་ན་མཿ ཨོ་སཾ་
བྷོ་ག་ཀཱ་ཡཱ་ཡ་ན་མཱ ཨོཾ་ནིར་མ་ཎ་ཀཱ་ཡཱ་ཡ་ན་མཿ ཞེས་པ་ནས། ཨོཾ་ཛྙཱ་ན་པཱ་ར་མི་
ཏ་ཡེ་ན་མཿ ཞེས་པའི་མཐར་རམ། གང་མོས་གྱི་མཐར། ཨོཾ་གུ་རུ་བུདྡྷ་བོ་དྷི་སཏྭེ་
བློ་ན་མོ་ན་མཿ ཞེས་པས་མཆོད་ཅིང་། མཧཱ་ཀཱ་ལ་ལ་སོགས་པ་ཆོས་སྐྱོང་རྣམས་
དང་། བསྟན་པ་ལ་དགའ་བ་ཐམས་ཅད་ལ་མཆོད་ནས་འབྱུང་པོ་ཐམས་ཅད་ཀྱང་
ཚིམ་པར་བྱ། གང་གི་བཀའ་དྲིན་འོད་ཀྱིས་གསལ་བྱས། ཞེས་སོགས་བླ་མའི་
བསྟོད་པ་དང་། སྟོང་པ་ཉིད་དང་སྙིང་རྗེའི་བདག །སྐྱེ་འཇིག་མེད་པའི་སྲིད་པ་གསུམ།།
ཤེས་དང་ཤེས་བྱ་གཅིག་པའི་སྐུ། །དཔལ་ལྡན་དུས་འཁོར་ལ་ཕྱག་འཚལ། །རྣམ་པར་
བཅས་ཤིང་རྣམ་མེད་བཅོམ་ལྡན་འདས་མ་ཤེས་རབ་མ་སྟེ་དེ་ཡིས་འཁྱུད། །སྐྱེ་
འཇིག་སྤངས་པའི་འགྱུར་མེད་བདེ་བ་དང་ལྡན་རྒོད་པ་ལ་སོགས་བདེ་བ་སྤངས།།
སངས་རྒྱས་རྣམས་ཀྱིས་སྐྱེད་མཛད་སྐུ་གསུམ་རྣམས་དང་ལྡན་ཞིང་དུས་གསུམ་
ཡང་དག་རིག །ཀུན་མཁྱེན་མཆོག་གི་དང་པོའི་སངས་རྒྱས་བཅོམ་ལྡན་གཉིས་
མེད་དེ་ཉིད་ལ་ཕྱག་འཚལ་ལོ། །ཞེས་སོགས་ལྷག་པའི་ལྷ་ལ་བསྟོད་པ་རྒྱས་བསྡུས་
སྐབས་དང་སྦྱར་ཞིང་། གཏོར་མ་འབུལ་བ་མན་ཆད་ཐུགས་དཀྱིལ་བསྡུས་པར་
བསྟན་པ་ལྟར་བྱའོ།། །། །
འདིའི་དགེ་བ་ལ་བརྟེན་ནས་ཀྱང་བསྐུལ་ཞིང་གསོལ་བ་འདེབས་པ་ལ་སོགས་
- 156 -



དཔལ་དུས་ཀྱི་འཁོར་ལོ་ལྷ་དགུའི་མངོན་རྟོགས་ཅུང་ཟད་བསྡུས་པ།
པ་སེམས་ཅན་ཐམས་ཅད་ཀྱིས་རང་རང་ལ་རྟག་ཏུ་བཞུགས་པའི་རང་བྱུང་ཡེ་ཤེས་
མཐོང་ཞིང་རྟོགས་ནས་མྱུར་དུ་ཐོབ་པར་གྱུར་ཅིག །ཅེས་པའི་ཡེ་གེ་པ་ནི་བཅོམ་ལྡན་
རྡོ་རྗེ་སྙིང་པོ་དང་། གཡང་བཟང་པ་དགེ་བཤེས་སངས་རྒྱས་འོད་དོ།། །།
ཨོ་ཨཱཧཱུྃ་ཧོ༔ཧཾ་ཀྵསྭཱཧཱ།
《མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ཀ ༢༡༥ ཡིན།)
- 157 -



༄༅། །དཔལ་དུས་ཀྱི་འཁོར་ལོ་ལྷན་ཅིག་སྐྱེས་པའི་
མངོན་རྟོགས་རྒྱས་པ་བཞུགས་སོ། །
ཨོཾ་ཨཱཧཱུྃ་ཧོཙཧཾ་ཀཿ འདིར་སྤྲོས་པ་ཉུང་ངུ་ལ་མོས་པ་དག་ལྷན་ཅིག་སྐྱེས་པའི་
མངོན་རྟོགས་རྒྱས་པ་སྒོམ་ན།།
སྐྱབས་འགྲོ་སེམས་བསྐྱེད་ཞེ་ཐག་པ་ནས་བྱ་ཞིང་། སངས་རྒྱས་ཆོས་དང་
ཚོགས་ཀྱི་མཆོག་རྣམས་ལ། །ཞེས་སོགས་ཅི་ནུས་བྱས་པའི་མཐར། རང་གཞན་
ཐམས་ཅད་ཀྱི་སྤྱི་བོར་པད་ཟླ་ལ་བཞུགས་པའི་ཧེ་རུ་ཀ་རྡོ་རྗེ་སེམས་དཔའ་སྐུ་
མདོག་དཀར་པོ་ཞལ་གཅིག་པ། ཕྱག་གཉིས་རྡོ་རྗེ་དྲིལ་བུ་འཛིན་པས་ཡུམ་གྲི་
གུག་དང་ཐོད་པ་འཛིན་པ་ལ་འཁྱུད་ཅིང་། རྒྱན་ཐམས་ཅད་ཀྱིས་བརྒྱན་པའི་ཡེ་ཤེས་
ཀྱི་སྐུར་སྐད་ཅིག་གིས་གསལ་འདེབས་པའམ། ཛཧཱུྃ་བཾ་ཧོ༔ ཞེས་པས་ཡེ་ཤེས་པ་
དང་དམ་ཚིག་པ་དབྱེར་མེད་དུ་བྱས་ལ། རྡོ་རྗེ་མི་ཕྱེད་ཞེས་བྱར་བརྗོད། །སེམས་
དཔའ་སྲིད་པ་གསུམ་གཅིག་པ། །བདག་སོགས་སེམས་ཅན་ཐམས་ཅད་ཀྱི། །ཉེས་
ལྟུང་ལ་སོགས་པ་སྒྲིབ་པ་ཀུན། །མྱུར་དུ་ཟད་པར་མཛད་དུ་གསོལ། །ཞེས་གསོལ་
བ་རྩེ་གཅིག་ཏུ་བཏབ་པས་ཡེ་ཤེས་ཀྱི་འོད་ཟེར་དང་བདུད་རྩིའི་ཚོགས་དཔག་ཏུ་
མེད་པ་སྤྱི་གཙུག་ནས་ཞུགས་ཏེ། དྲི་མ་ཐམས་ཅད་སྦྲུལ་གྱི་ཤུན་པ་ལྟར་དོར་བ་ལ་
ཡིད་མ་ཡེངས་པར་ཡང་དང་ཡང་དུ་གཏོད་བཞིན་པས། ཨོཾ་ཤྲཱི་བཛྲ་ཧེ་རུ་ཀ་ས་མ་
ཡ། མ་ནུ་པཱ་ལ་ཡ། ཧེ་རུ་ཀ་ཏྭེ་ནོ་པ་ཏིཥྛ་ཌི་ལྷོ་མེ་བྷ་བ། སུ་ཏོ་ཁྱོ་མེ་བྷ་བ། ཨ་ནུ་
རཀྟ་མེ་བྷ་བ། སུ་པོ་ཁྱོ་མེ་བྷ་བ། སརྦ་སིད་དྷི་མེ་པྲ་ཡཙྪ། སརྦ་ཀརྨ་སུ་ཙ་མེ།
- 158 -



དཔལ་དུས་ཀྱི་འཁོར་ལོ་ལྷན་ཅིག་སྐྱེས་པའི་མངོན་རྟོགས་རྒྱས་པ།
ཙིཏྟཾ་ཤྲཱི་ཡཾ ཀུ་རུ་ཧཱུྃ་ཧ་ཧ་ཧ་ཧ་ཧོ༔ བྷ་ག་ཝཱན་བཛྲ་ཧེ་རུ་ཀ་མ་མེ་མུཉྩ་ཧེ་རུ་ཀོ་བྷ་
བ། མཧཱ་ས་མ་ཡ་སཏྭ་ཨཱཿཧཱུཾ་ཕཊ། ཅེས་པ་ཧེ་རུ་ཀའི་ཡི་གེ་བརྒྱ་འམ། ཡང་ན་རྡོ་
རྗེ་སེམས་དཔའི་ཡིག་བརྒྱ་ཅི་མང་དུ་བཟླས་ནས། བདག་ཅག་མི་ཤེས་རྨོངས་པ་
ཡི། །ཞེས་སོགས་ཀྱིས་བཤགས་བསྡམ་ཞེ་ཐག་པ་བྱས་ཏེ།
ཆོས་ཐམས་ཅད་གདོད་མ་ཉིད་ནས་རང་རང་ངོ་བོས་སྟོང་ཞིང་དབེན་ལ། ཅིར་
ཡང་མ་གྲུབ་པའི་གཞི། ཆོས་ཉིད་འོད་གསལ་ཡེ་ཤེས་རྡོ་རྗེ་ནམ་མཁའ་ལྟ་བུ་དྲན་
པས། ཨོ་ཤུ་ནྱ་ཏ་ཛྙཱ་ན་བཛྲ་སྭ་བྷཱ་བ་ཨཱད་མ་ཀོཉཧཾ། ཞེས་བརྗོད་ཅིང་། སྟོང་པའི་
ངང་ལས་ཧཱུཾ་དང་ རྡོ་ རྗེ་ ལས་བྱུང་བའི་གཙོ་བོ་ཡབ་ཡུམ་གདན་དང་བཅས་པ་
གསལ་འདེབས་བཞིན་པས།
རླུང་མེ་ཆུ་དང་ས་ཡི་དཀྱིལ་འཁོར་ལྷུན་པོ་པད་མ་དང་། །ཟླ་ཉི་དུས་མེའི་སྟེང་
དུ་དབང་ཕྱུག་དང་ནི་བདུད་ཀྱི་མགོར། །ཞབས་ནི་སྲིད་པའི་ཡུམ་གྱི་ཞབས་དང་ལྷན་
ཅིག་བཀོད་གྱུར་པ། །ལྷ་ཡི་དབང་པོས་བཏུད་པའི་གཙོ་ལ་སྤྱི་བོས་ཕྱག་འཚལ་ལོ།།
ཟླ་བའི་སྐུ་དང་ཟུང་གི་ཞབས་ཏེ་མེ་ཡི་མགྲིན་པ་ཆུ་གཏེར་དཔལ་ལྡན་ཞལ་
ནི་སྣ་ཚོགས་མདོག །ཕྲག་པ་དྲུག་དང་ཉི་མའི་དཔུང་པ་རྒྱལ་བའི་ཕྱག་གི་པད་མ་
སྟོང་པ་དྲུག་ དང་ མེ་ ཡི་ ཚིགས། །ཞབས་དག་གིས་ནི་ཟླ་བ་ཉི་མ་བསྲེག་ཟའི་
དཀྱིལ་འཁོར་དག་ལ་བདུད་དང་དྲག་པོ་སྐྲག་བཞིན་པ། །རོལ་པས་མནན་པའི་
སྲིད་མེད་སྲིད་པ་མཉམ་པ་དུས་ཀྱི་འཁོར་ལོ་གཅིག་པུ་དེ་ལ་ཕྱག་འཚལ་ལོ། །རྡོ་
རྗེ་རལ་གྲི་རྩེ་གསུམ་གྲི་གུག་མདའ་དང་ལྕགས་ཀྱུ་ཌཱ་མ་རུ། །ཐོ་བ་འཁོར་ལོ་
མདུང་དབྱུག་དགྲ་སྟས་གཡས་ཀྱི་ཕྱག་བརྒྱན་གཡོན་པ་ཡང་། །དྲིལ་བུ་ཕུབ་དང་
ཁ་ཊཾ་ཐོད་པ་གཞུ་དང་ཞགས་པ་རིན་པོ་ཆེ། །པད་དཀར་དུང་དང་མེ་ལོང་ལྕགས་
- 159 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
སྒྲོག་ཚངས་མགོས་བརྒྱན་ལ་ཕྱག་འཚལ་ལོ། །སྟག་ལྤགས་དང་ནི་རྡོ་རྗེའི་རྒྱན་
ལྡན་རྡོ་རྗེའི་སྐུ་ཆེན་བདེ་བ་ཆེ། །འོད་གསལ་སྟོང་ཉིད་སྣ་ཚོགས་ཡུམ་གྱིས་ཀུན་
ནས་རབ་འཁྱུད་གསེར་མདོག་མ། །ཞལ་བཞི་ཕྱག་བརྒྱད་གྲི་གུག་ལྕགས་ཀྱུ་ཊཱ་
མ་རུ་དང་བགྲང་ཕྲེང་དང་། །ཐོད་པ་ཞགས་པ་པད་མ་དཀར་དང་རིན་ཆེན་འཛིན་
མར་བཅས་ལ་འདུད། །
དེ་ལྟར་བསྒོམས་པས་ཕུང་པོ་ཁམས་སོགས་གཞན། །བདེ་གཤེགས་སྙིང་པོ་དེ་
བཞིན་ཉིད་ཀྱི་དབྱིངས། །གློ་བུར་དྲི་མའི་སྦུབས་ལས་ངེས་གྲོལ་ཏེ། །སྲིད་གསུམ་
དང་བ་མངོན་དུ་བྱེད་གྱུར་ཅིག ། །
ཅེས་པས་སྟོང་གཞི་ཆོས་ཉིད་རྣམ་པ་ཐམས་ཅད་པའི་ལྷ་ཐམས་ཅད་འདུས་
པ་དུས་འཁོར་ཡབ་ཡུམ་དམིགས་ནས། ཨོཾ་སུ་བི་ཤུདྡྷ་དྷརྨ་དྷ་དུ་སྭ་བྷཱ་བ་ཨཱད་མ་
ཀོཉཧཾ། ཞེས་བརྗོད་ཅིང་། ཐུགས་ཀ་ནས་འཕྲོས་པའི་འོད་ཀྱི་ལྕགས་ཀྱུས་ཀུན་
འགྲོ་ཡེ་ཤེས་སེམས་དཔའ་ནམ་ཡང་ཀུན་ཁྱབ་ཏུ་བཞུགས་པ་སད་ཅིང་རྟོགས་
པར་བྱས་ནས། ཛཧཱུྃ་བཾ་ཧོ༔ཧི། ཞེས་པས་དམ་ཚིག་པ་ལ་དགུག་གཞུག་བཅིང་
མཉེས་རོ་མཉམ་པར་བྱས་ནས་གནས་དྲུག་ཏུ། ཨོཾ་ཨཱཿཧཱུྃ་ཧོསྭཱཧཱ། ཞེས་པས་བྱིན་
གྱིས་བརླབ་ཅིང་། སྐུ་གསུང་ཐུགས་ཀྱི་རྡོ་རྗེ་འཛིན་པ་རྣམས་ཀྱིས་བདག་དང་སེམས་
ཅན་ཐམས་ཅད་ལ་དབང་བསྐུར་དུ་གསོལ། ཞེས་གསོལ་བ་བཏབ་པས་དེ་དག་
གི་རིགས་ཀྱི་ལྷ་མོ་བདུད་རྩིའི་བུམ་པ་ཐོགས་པ་རྣམས་ཀྱིས་བདག་གཞན་ཐམས་
ཅད་ལ་དབང་བསྐུར་བས་དྲི་མ་ཐམས་ཅད་དག་ཅིང་རྡོ་རྗེ་སེམས་དཔས་རྒྱས་
གདབ། རྡོ་རྗེ་གསུམ་ཡང་དཔྲལ་བ་མགྲིན་པ་སྙིང་ཁར་བཞུགས་ནས་བྱིན་གྱིས་
རློབ་པར་མོས་ཏེ། ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱཀ་ཙིཏྟ་སྭ་བྷཱ་བ་ཨཱད་མ་ཀོཉཧཾ། ཞེས་
- 160 -



དཔལ་དུས་ཀྱི་འཁོར་ལོ་ལྷན་ཅིག་སྐྱེས་པའི་མངོན་རྟོགས་རྒྱས་པ།
བརྗོད་ནས། ཡབ་ཡུམ་སྙོམས་པར་ཞུགས་པས་ཡས་བྱོན་པའི་དགའ་བ་བཞི་ལ་
དམིགས་ཏེ། ཨོཾ་ཛྙཱ་ན་པཱུ་ ཛ་ ཨ་ནུ་རཀྟ་སྭ་བྷཱ་བ་ཨཱད་མ་ཀོཉཧཾ། ཞེས་བརྗོད། སླར་
ཡང་ཇི་ལྟར་བྱོན་པ་དེ་བཞིན་གཤེགས་པས་མས་གཤེགས་པའི་དགའ་བ་བཞི་ལ་
དམིགས་ནས། ཨོཾ་སརྦ་ཏ་ཐཱ་ག་ཏ་ཨ་དྷི་པ་ཏི་བཛྲ་སཏྭ་ཧིཾ་དུར་དཱན་ཏ་ད་མ་ཀ་ཧུ་ཧཱུྃ་
ཕཊ་སྭཱཧཱ། ཞེས་བརྗོད་དེ། ལྷ་ལ་དམིགས་པ་རྩེ་གཅིག་ཏུ་བཞག་གོ །
སྔགས་ཟློས་པ་ན། དེའི་མན་ངག་དང་ལྡན་པས། ཨོ་ཧིཀྵམལཝརཡ་ཞེས་པ་
དང་། ཨོཾ་ཨཱཿཧཱུྃ་ཧོཧཾཀྵམལཝརཡ་ཞེས་པ་དང་། ཨོཾ་ཧཱུྃ་ཧཱུྃ་ཧཱུྃརཱ་ཧཱུྃ་ཧྲིལཱ་ཏྲཿ ཞེས་པ་
རྣམས་ཀྱི་མཐར། ཞི་བ་ལ་ན་མཿ རྒྱས་པ་ལ་སྭཱཧཱ། ཞེས་སྦྱར་ཏེ། གཅིག་ལ་ཀུན་
འདུས་ཀྱི་མན་ངག་དང་ལྡན་པས་བསྒོམ་བཟླས་ཅི་ནུས་པ་བྱས་ནས། །
ཕུན་སུམ་ཚོགས་པའི་མཆོད་པ་རླབས་ཆེན་པོའམ། ཇི་ལྟར་འབྱོར་བ་ལ། ཨོཾ་
ཨཱཧཱུྃ་ཧོ ཞེས་པས་བཟང་ཞིང་རྒྱ་ཆེན་པོར་བྱིན་གྱིས་བརླབས་ནས། ནམ་མཁའ་
གང་བའི་བླ་མ་བཀའ་བརྒྱུད་དང་བཅས་ཤིང་། ཡེ་ཤེས་ལྷ་ཚོགས་འཁོར་དང་བཅས་
པ་གསལ་གདབ་པ་ལ་མཆོད་པ་འབུལ་བའི་ཆེད་དུ། ཨོཾ་ཨཱཿཧཱུཾ་ཧོ༔ ཏྲི་དྷ་ཏུ་ཀེ་ཤྭ་
ར་ཀཱ་ལ་ཙཀྲ་ཨགྷཾ་པྲ་ཏཱིཙྪ་ས་པ་རི་ཝཱ་རཿ ཏཱཾ་བྷ་ག་ཝན་མེ་བ་ར་དོ་བྷ་བ་ཤི་ཏྱཱ་ནཾ་
ཙ། ཞེས་པས་མཆོད་ཡོན་ཕུལ་ཞིང་གསོལ་བ་བཏབ་ནས། དངོས་སུ་འབྱོར་དང་
ཡིད་ཀྱི་སྤྲུལ་པ་དང་
། །ཕྱོགས་དུས་ཀུན་གྱི་མཆོད་རྫས་བཟང་དགུ་རྣམས། །བླ་
མ་རྒྱལ་བ་སྲས་བཅས་ཀུན་ལ་འབུལ། །མཁའ་ཁྱབ་འགྲོ་བའི་དོན་དུ་བཞེས་སུ་
གསོལ། །ཨོཾ་ཤྲཱི་ཀཱ་ལ་ཙཀྲ་ས་པཱ་རི་ཝ་རེ་བྷཱབཛྲ། ཞེས་པའམ། བསྡུས་པར་ན། ཨོ་
བཛྲ། ཞེས་པའི་མཐར། གནྡྷཾ། པུ། དྷཱ་པཾ། དཱི་པཾ། ན་བེ་ཏུཾ། ཨཀྵ་ཏཾ། ལཱ་སྱ། ཧཱ་
༄། བཱ་ཏུཾ། ཀྲྀ་ཏཾ། ཧཱི་ཏཾ། ཀཱ་ མཾ། ཞེས་ པ་ རྣམས་ ཀྱི་མཐར། པྲ་ཏིཙྪ་ན་མཿ ཞེས་
- 161 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
སྦྱར་ནས། མཆོད་སྤྲིན་རྒྱ་མཚོ་རབ་འབྱམས་འབུལ། ནང་མཆོད་ལ་ལག་མཐིལ་
གཡོན་པ་བསྟན་ཅིང་། ཨོ་ཞེས་བརྗོད་པས་མ་དག་པ་ཐམས་ཅད་སྦྱངས། གཡས་
པ་བསྟན་ཅིང་ཨཞེས་བརྗོད་པས་དཔག་ཏུ་མེད་པར་སྤེལ། སྙིམ་པ་བཀབ་ཅིང་
རེག་ནས་ཧཱུྃ་ཞེས་བརྗོད་ པས་ བཞུ་བའི་ཆེད་དུ་སྦར། མཁའ་ལྡིང་ གི་ཕྱག་རྒྱ་
བསྟན་ཅིང་ཧོཞེས་བརྗོད་པས་བདུད་རྩིའི་རྒྱ་མཚོར་བསྒྱུར་བ། མཐེབ་སྲིན་གྱིས་
བླངས་ནས་ཆོས་འབྱུང་གྲུ་གསུམ་དབུས་སུ། ཐིག་ལེས་བརྒྱན་པ་བྲིས་པར་ཡེ་
ཤེས་འཁོར་ལོ་སྲིད་པ་གསུམ་གྱི་རྣམ་པ་ཅན་དང་ཞིང་གསལ་བ་དམིགས་ཏེ། ཐོག་
མར་བླ་མ་བཀའ་བརྒྱུད་དང་བཅས་པ་ལ་དབུལ། དེ་ནས། ཨོཾ་བུདྡྷ་ཡ་ན་མཿ ཨོཾ་
དྷམ་ཡ་ན་མཿ ཨོ་སཾ་གྷ་ཡ་ན་མཿ ཨོཾ་བཛྲ་སཏྭཱ་ཡ་ན་མཿ ཨོཾ་པྲཛྙཱ་པཱ་ར་མི་ཏཱ་ཡེ་ན་
མཿ ཞེས་སོགས་གང་མོས་ཀྱི་མཐར། ཨོཾ་གུ་རུ་བུདྡྷ་བོ་དྷི་སཏྭེ་ན་མོ་ན་མཿ ཞེས་
པས་མཆོད་ཅིང་། གང་གི་བཀའ་དྲིན་འོད་ཀྱིས་གསལ་བྱས། ཞེས་སོགས་བླ་མའི་
བསྟོད་པ་དང་། ཀཱ་ཡིག་ལས་ནི་རྒྱུ་ཞི་བ། །ལ་ཡིག་འདི་ལ་ཐིམ་པ་ཉིད། །ཙ་ཡིག་
ལས་ནི་གཡོ་བའི་སེམས། །ཀྭ་ཡིག་རིམ་པས་བཅིངས་ལས་སོ། །གང་ལ་རྒྱུ་དང་
མཚན་ཉིད་མེད། །གཡོ་དང་དེ་བཞིན་རིམ་མེད་པས། །ཀཱ་ལ་ཙཀཱར་མངོན་བརྗོད་
པས། །གཉིས་མེད་དེ་ལ་ཕྱག་འཚལ་ལོ། །གང་ཞིག་ཀཱ་སོགས་ཡི་གེ་རྣམས་ཀྱིས་
སྤྲུལ་པ་དང་། །ལོངས་སྤྱོད་རྫོགས་དང་བཟང་པོའི་ཆོས་དང་དག་པ་ཡི། །སྐུ་བཞི་
གསུང་བ་དང་པོའི་སངས་རྒྱས་རིས་མེད་པ། །དེ་བཞིན་གཤེགས་པ་དེ་ལ་སྤྱི་བོས་
ཕྱག་འཚལ་ལོ། །ཞེས་སོགས་ལྷག་པའི་ལྷ་ལ་བསྟོད་པ་རྒྱས་བསྡུས་གང་མོས་
བྱས་ནས། ཅི་འབྱོར་བའི་དཀར་གཏོར་གཙང་མ་གསུམ་ལ་སོགས་པ་ནང་མཆོད་
ལྟར་བྱིན་གྱིས་བརླབས་ཤིང༌། ཕུན་སུམ་ཚོགས་པའི་ཉེར་སྤྱོད་ནམ་མཁའ་གང་
- 162 -



དཔལ་དུས་ཀྱི་འཁོར་ལོ་ལྷན་ཅིག་སྐྱེས་པའི་མངོན་རྟོགས་རྒྱས་པ།
བས་བརྒྱན་པ་རྣམས་ཡི་དམ་འཁོར་དང་བཅས་པ་རྣམས་ལ་ཕུལ་བས་དགྱེས་
བཞིན་དུ་ལོངས་སྤྱོད་པར་བསམ་ཞིང་། རྡོ་རྗེ་རྩེ་ལྔའི་ཕྱག་རྒྱས། ཨོཾ་ཨཱཿཧཱུྃ་ཧོ༔ ཤྲཱི་
ཀཱ་ལ་ཙཀྲ་ས་པཱ་ རི་ ཝཱ་ རེ་ བྱཱ ཨི་དཾ། བ་ལཾ། གནྡྷཾ། པུཎཾ། དྷུ་པཾ། དཱི་པཾ། ཨཀྵ་ཏཾ།
ད་དཱ་མ་ཧེ་ཏེ་ཙ་ཨ་ག་ཏ་ས་པཱ་རི་ཝ་རཿ ཤྲཱི་གྷཾ། ཨི་དཾ། བ་ལཾ། གྲིནྣ་ཏུ། ཁཱ་དནྟུ།
བི་ ཝཱནྟུ། ཛཧཱུྃ་ བི་ ཧོ སཾ་ ཏྲིY། སརྦ་སཏྭཱ་ནཾ། ཤཱནྟཾ། པུཏྟཾ། རཀྟ་ ཨ་བ་ར་ཎ་ཀུཏྟིཾ་
ཀུནྡན་ཏུ་ཧཱུྃ་ཧཱུྃ་ཕཊ་སྭཱཧཱ། ཞེས་པ་དང་། དེ་བཞིན་དུ། ཨོཾ་ཨཱ་ཧཱུཾ་ཧོ༔ སརྦ་ཀྲོ་དྷ་རཱ་
ཛ་ས་པཱ་རི་ཝ་རེ་ ཞེས་པ་དང༌། ཨོཾ་ཨཱཿཧཱུྃ་ཧོ༔ སརྦ་དྷརྨཱ་པཱ་ལ་ས་པཱ་རི་ཝཱ་རེ་བྷུ༔
སརྦ་བཛྲ་ཌཱ་ཀ་བཛྲ་ཌཱ་ཀི་ནཱི་ས་པཱ་རི་ཝ་རེ་ བྱཱ ཨི་དཾ། བ་ལཾ། གནྡྷཾ། པུ། དྷུ་པཾ།
དཱི་པཾ། ཨཀྵ་ཏཾ། ད་དཱ་མ་ཧེ་ཏེ་ཙ་ ཨ་ག་ཏ་ས་པཱ་ རི་ ཝཱ་རཿ ཤྲཱི་གྷཾ། ཨི་དཾ། བ་ལཾ།
གྲིནྣ་ཏུ། ཁཱ་ དནྟུ། བི་ ཝཱནྟུ། ཛཧཱུྃ་ཁཾ་ ཧོ སཾ་ ཏྲིཔ། སརྦ་ སཏྭཱ་ནཾ། ཤཱནྟཾ། པུཏྟཾ། རཀྵ་
ཨ་ཝ་ར་ཎ་ཀུཏྟིཾ་ཀུནྡྷན་ཏུ་ཧཱུྃ་ཧཱུྃ་ཕཊ། བཛྲ་དྷ་ར་ཨཛྫཱ་པ་ཡ་ཏི་སྭཱཧཱ། རྡོ་རྗེ་འཇིགས་
བྱེད་འཇིགས་པར་མཛད། །དཔའ་བོ་གདུལ་དཀའ་འདུལ་བ་པོ། །དུས་ཀྱི་འཁོར་
ལོ་ཐོད་པ་ཅན། །འཇིག་རྟེན་གསུམ་རྒྱལ་ལ་ཕྱག་ འཚལ། །ཁྲོ་རྒྱལ་ཆོས་སྐྱོང་
ཐམས་ཅད་དང་། །དཔའ་བོ་མཁའ་འགྲོ་ཐམས་ཅད་ཀྱིས། །ཞི་རྒྱས་བསྲུང་སྐྱོབ་
སྦ་བ་རྣམས། །རྡོ་རྗེ་འཆང་གི་བཀའ་བཞིན་མཛོད། །ཞེས་སོགས་ཀྱིས་གསོལ་བ་
གདབ་ཅིང་། འཕྲིན་ལས་གཞོལ་ལོ། །
གཞན་ཡང་། གང་མོས་ལ་དབུལ་བ་དང་། འབྱུང་པོ་ཐམས་ཅད་པའི་གཏོར་
མས་སེམས་ཅན་ཐམས་ཅད་ཚིམ་ པར་ བྱ། བསད་ཤ་སྤངས་པའི་ཁ་ཟས་དང་
འབྲེལ་ན། དེ་གཏོར་མ་ལྟར་ བྱིན་གྱིས་བརླབས་ནས། ཕུད་ཀྱིས་དཀོན་མཆོག་
མཆོད་ཅིང་། འཕྲོག་མ་བུ་དང་བཅས་པ་དང་། ཕོ་ཉ་མོ་རྣམས་ལ་ཆང་བུ་བྱིན་ཏེ་
- 163 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
ལུས་ལ་བཞུགས་པའི་ལྷ་རྣམས་མཆོད་པའི་བསམ་པས་ལོངས་སྤྱད་པའི་མཐར།
ལྷག་གཏོར་སྟེར་བ་རྣམས་ཐུགས་དཀྱིལ་བསྡུས་པ་ལྟར་བྱས་ནས། དེང་སང་འདི་
ན་གྲགས་པ་དང་བསྟུན་ན། ཀོལྤ་ཨེ་རི་ཊ་ཌི་ཨ་བོལླ། མུམྨ་ཎི་རེ་ཀཀྐོལ། གྷ་ཎེ་
ཀི་བི་ཊ་ཧོ་བཛྫ་ཨི། ཀ་རུ་ཎེ་ཀེ་ཨ་ཨི་ཎ་རོ་ལཱ། ཏ་ཧིཾ་བ་ལ་ཁ་ཛ་ཨི། གཱ་ཌ་མ་ཨ་
ཎཱ་བིཛྫ་ཨ་ཨི། ཧ་ལེ་ག་ལིལྗར་པ་ཎི་ཨ་ཨི། དུ་དྷུ་ར་བཛྫ་ཨ་ཨི། ཙ་ཨུ་ས་མ་ཀཙྪ་
རི་སིཧྥ། ཀ་པུ་རཱ་ལཱ་ཨི་ཨ་ཨི། མཱ་ལ་ཨིན་དྷ་ན་ས་ལོ་ཛ། ཏ་ཧིཾ་བཱ་རུ་ཁཱ་ཨཱི་ཨ་ཨི།
ཕོ་ཁྲ་ཎ་ཁེ་ཊ་ཀ་རན་ཏེ། ཤུདྡྷ་ཨ་ཤུདྡྷ་ཎ་མ་ཎི་ཨ་ཨི། ནི་རཾ་སུ་ཨཾ་ག་ཙ་ཊ་ཝི། ཏ་
ཧིཾ་ཛ་ས་ར་ཝཱ་པ་ཎི་ཨ་ཨི། མ་ལ་ཡ་ཛ་ཀུན་དུ་རུ་བཊྚ་ཨི། ཌིཎ་ཌི་མ་ཏ་ཧིཾ་ན་བཛྫི་
ཨ་ ཨི། ཞེས་ པ་ རྡོ་རྗེའི་གླུ་བླངས་པའམ། ཡང་ན་གླུ་འདི་ནི་ཚོགས་འཁོར་ གྱི་
སྐབས་ཡིན་པས་དཔའ་བོའམ། དཔའ་མོའི་བསྙེན་བཀུར་གྱི་སྐབས་སུ་མ་བླངས་
ཀྱང་རུང་ལ། བཀྲ་ཤིས་ཀྱང་། སྟེང་ན་བྱང་ཆུབ་སེམས་དཔའ་གང་དག་བདུད་ཀྱི་
ཕྱོགས་གནས་ལྷ་མ་ཡིན་རྣམས་མཆོག་ཏུ་འཇིགས་བྱེད་དང་། །མི་ཡི་འཇིག་རྟེན་
དག་ན་ཕྱོགས་དང་ཕྱོགས་བྲལ་དུ་གནས་ཁྲོ་བོའི་རྒྱལ་པོ་བཙུན་མོར་བཅས་པ་
རྣམས། །ས་འོག་དག་ན་གདེངས་ཅན་དབང་པོ་གང་དག་གདོན་ཚོགས་མི་དགེ་
དུས་ཀུན་ཏུ་ནི་འཆིང་བྱེད་པ། །དེ་རྣམས་ཐམས་ཅད་ཉིན་ཞག་སོ་སོའི་དུས་སུ་མི་
ཤེས་འཇིག་རྟེན་ཀུན་ནས་སྐྱོང་བར་བྱེད་གྱུར་ཅིག །ཅེས་སོགས་སམ། ཨོཾ་བྷུར་
བྷ་བསོ ཞེས་སོགས་བཀྲ་ཤིས་པར་བྱེད་པའི་ཆོ་ག་དང༌། བསྔོ་བ་སྨོན་ལམ་
རྣམ་པར་དག་ཅིང་རླབས་ཆེན་པོ་བཏབ་ནས། སླར་ཡང་མཆོད་ཅིང་བསྟོད་དེ་
དངོས་གྲུབ་ཞུས་ནས། མ་འབྱོར་པ་དང་ཉམས་པ་དང་། །ཞེས་སོགས་ཀྱི་མཐར།
ཡི་གེ་བརྒྱ་པ་བཟླས་ཏེ། བཟོད་པར་གསོལ་ནས་རང་བྱུང་ཆོས་ཉིད་ཀྱི་ལྷ་རྣམས་
164-



དཔལ་དུས་ཀྱི་འཁོར་ལོ་ལྷན་ཅིག་སྐྱེས་པའི་མངོན་རྟོགས་རྒྱས་པ།
རང་གི་ལུས་ལ་གཤེགས་སུ་གསོལ་ཏེ་གནས་དྲུག་ཏུ། ཨོཾ་ཨཱ༔ཧཱུྃ་ཧོཧཾ་ཀཿ ཞེས་པ་
བཀོད་པས་བསྲུང་ཞིང་གཏོར་མའི་མགྲོན་གཞན་རྣམས་རང་རང་གི་གནས་སུ་
གཏོང་ངོ་།། །།
འདིའི་དགེ་བ་ལ་བརྟེན་ནས་ཀྱང་སེམས་ཅན་ཐམས་ཅད་ཀྱིས་རང་རང་ལ་
རྟག་ཏུ་བཞུགས་པའི་ཨ་ཡིག་ཕྱག་རྒྱ་ཆེན་མོ་མཐོང་ཞིང་རྟོགས་ནས་མྱུར་དུ་ཐོབ་
པར་གྱུར་ཅིག །ཅེས་པའི་ཡི་གེ་པ་ནི་བཅོམ་ལྡན་རྡོ་རྗེ་སྙིང་པོ་དང་། གཡའ་བཟང་པ་
དགེ་བཤེས་སངས་རྒྱས་འོད་དོ།། །།ཨོཾ་ཨཱཿཧཱུྃ་ཧོཧཾ་ཀྵ
《མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ཀ ༢༡༥ ཡིན།
- 165 -



༄༅། །དུས་འཁོར་ལྷན་སྐྱེས་མངོན་རྟོགས་
བསྡུས་པ་བཞུགས་སོ། ། །
ཨོཾ་ཨཱཿཧཱུྃ་ཧོ༔ཧཾ་ཀྵ འགའ་ཞིག་གི་ལྷན་སྐྱེས་བསྡུས་པ་ལ་མོས་ན། སྐྱབས་འགྲོ་
སེམས་བསྐྱེད་བསམ་པ་ཐག་པ་ནས་བྱ་ཞིང་། སངས་རྒྱས་ཆོས་དང་ཚོགས་ཀྱི་མཆོག་
བཅས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་སྦྱིན་སོགས་
བགྱིས་པ་འདི་རྣམས་ཀྱིས། །འགྲོ་ལ་ཕན་ཕྱིར་སངས་རྒྱས་མྱུར་ཐོབ་ཤོག །ཅེས་
དོན་མངོན་དུ་བྱེད་བཞིན་པས་ཅི་ནུས་བྱས་ནས། རང་གཞན་ཐམས་ཅད་ཀྱི་སྤྱི་
བོར་པད་ཟླ་ལ་བཞུགས་པའི་རྡོ་རྗེ་སེམས་དཔའ་སྐུ་མདོག་དཀར་པོ་ཞལ་གཅིག་པ།
ཕྱག་གཉིས་རྡོ་རྗེ་དྲིལ་བུ་འཛིན་པས་ཡུམ་རྡོ་རྗེ་སྙེམས་མ་གྲི་གུག་ཐོད་པ་འཛིན་པ་
ལ་འཁྱུད་ ཅིང་། རྒྱན་ ཐམས་ཅད་ ཀྱིས་བརྒྱན་པའི་ཡེ་ཤེས་ ཀྱི་སྐུར་སྐད་ཅིག་
གིས་གསོལ་འདེབས་པའམ། ཛཿཧཱུྃ་བཾ་ཧོ༔ ཞེས་པས་ཡེ་ཤེས་པ་དང་དམ་ཚིག་པ་
དབྱེར་མེད་དུ་བྱས་པ་ལ། རྡོ་རྗེ་མི་ཕྱེད་ཅེས་བྱར་བརྗོད། །སེམས་དཔའ་སྲིད་པ་
གསུམ་ གཅིག་ པ། །བདག་ སོགས་ སེམས་ ཅན་ ཐམས་ ཅད་ ཀྱི། །ཉེས་ལྟུང་ ལ་
སོགས་སྒྲིབ་པ་ཀུན། །མྱུར་དུ་ཟད་པར་མཛད་དུ་གསོལ། །ཞེས་སོགས་གསོལ་བ་
རྩེ་གཅིག་ཏུ་བཏབ་པས་ཡེ་ཤེས་ཀྱི་འོད་ཟེར་དང་བདུད་རྩིའི་ཚོགས་དཔག་ཏུ་མེད་
པ་སྤྱི་གཙུག་ནས་ཞུགས་ཏེ་དྲི་མ་ཐམས་ཅད་སྦྲུལ་གྱི་ཤུན་པ་ལྟར་དོར་བ་ལ་ཡིད་
མ་ཡེངས་པར་ཡང་དང་ཡང་དུ་གཏོད་བཞིན་པས། ཨོཾ་བཛྲ་སཏྭ་ས་མ་ཡ་མ་མུ་པ་ལ་
ཡ། བཛྲ་སཏྭ་ཏྭེ་ནོ་པ་ཏིཥྛ་ཌི་ལྷོ་མེ་བྷ་བ། སུ་ཏོ་ཁྱོ་མེ་བྷ་བ། སུ་པོ་བྱོ་མེ་བྷ་ཝ། ཨ་
- 166 -



དུས་འཁོར་ལྷན་སྐྱེས་མངོན་རྟོགས་བསྡུས་པ།
ནུ་རཀྟོ་མེ་བྷ་ཝ། སརྦ་སིད་དྷི་མེ་པྲ་ཡཙྪ། སརྦ་ཀརྨ་སུ་ཙ་མེ་ཙིཏྟཾ་ཤྲི་ཡཾ་ཀུ་རུ་ཧཱུྃ་ཧ་
ཧ་ཧ་ཧ་ཧོ། བྷ་ག་ཝན་སརྦ་ཏ་ཐཱ་ག་ཏཱ་བཛྲ་མ་མེ་མུཉྩ། བཛྲ་བྷ་ཝ་མཧཱ་ས་མ་ཡ་
སཏྭ་ཨཱཿ ཞེས་པའམ། ཧེ་རུ་ཀའི་ཡི་གེ་བརྒྱ་པ་ཅི་མང་བཟླས་ནས། བདག་ནི་མི་
ཤེས་རྨོངས་པ་ཡི། །ཞེས་སོགས་ཀྱིས་བཤགས་བསྡམ་ཞེ་དག་པར་བྱ་སྟེ། །
ཆོས་ཐམས་ཅད་གདོད་མ་ཉིད་ནས་རང་རང་ངོ་བོས་སྟོང་ཞིང་། དབེན་ལ་ཅིར་
ཡང་མ་གྲུབ་པའི་གཞི་ཆོས་ཉིད་ཡེ་ཤེས་རྡོ་རྗེ་ནམ་མཁའ་ལྟ་བུ་དྲན་བཞིན་པས། ཨོཾ་
ཤུ་ནྱ་ཏ་ཛྙཱ་ན་བཛྲ་སྭ་བྷཱ་བ་ཨཱད་མ་ཀོཉཧཾ། ཞེས་བརྗོད་ཅིང་། སྟོང་པའི་ངང་ལས་
ཨོ་ལས་པད་མ་འདབ་བརྒྱད་ལྗང་ཁུའི་ལྟེ་བར་ཟླ་ཉི་སྒྲ་གཅན་གྱི་སྟེང་དུ་ཧཱུྃ་དང་རྡོ་
རྗེ་ལས་བྱུང་བའི་དུས་ཀྱི་འཁོར་ལོ་ཞལ་གཅིག་ཕྱག་གཉིས་རྡོ་རྗེ་དང་དྲིལ་བུ་
འཛིན་པས་ཡུམ་ལ་འཁྱུད་པ། ཞབས་གཡས་དམར་པོ་བརྐྱང་བས་འདོད་ལྷ་དམར་
པོ་དང༌། གཡོན་དཀར་པོ་བསྐུམ་པས་དྲག་པོ་དཀར་པོ་དག་གི་སྙིང་གར་མནན་
པ། སྟག་གིས་པགས་པའི་ན་བཟའ་ཅན། སྣ་ཚོགས་ཡུམ་སེར་མོ་ཞལ་གཅིག་
ཕྱག་གཉིས་གྲི་གུག་དང་ཐོད་པ་འཛིན་ཅིང་། ཞབས་གཡོན་བརྐྱང་། གཡས་བསྐུམ་
པའི་སྟབས་ཅན་དང་མཉམ་པར་སྦྱོར་བ། གཉིས་ག་རྡོ་རྗེའི་རྒྱན་རྣམས་ཀྱིས་སྤྲས་
ཤིང་། སྤྱན་གསུམ་གསུམ་གསལ་གདབ་པའི་གནས་དྲུག་ཏུ། ཨོཾ་ཨཱཿཧཱུྃ་ཧོཧཾ་ཀྵ
ཞེས་རིགས་དྲུག་གི་ངོ་བོར་བསམ་ཞིང་། ཡེ་ཤེས་ཀྱི་སྐུ་ཉིད་དུ་གསལ་འདེབས་
པའམ། ཐུགས་ཀ་ནས་འཕྲོས་པའི་འོད་ཟེར་གྱིས་ཀུན་འགྲོ་ཡེ་ཤེས་སེམས་དཔའ་
མཁའ་ཁྱབ་ཏུ་བཞུགས་པ་སད་ཅིང་རྟོགས་པར་བྱས་ནས། ཛཧཱུྃ་བཾ་ཧོ༔ཧི། ཞེས་
པས་ཡེ་ཤེས་པ་དང་དམ་ཚིག་པ་དབྱེར་མེད་དུ་བྱ་ཞིང་། སྐུ་གསུང་ཐུགས་ཀྱི་རྡོ་རྗེ་
འཛིན་པ་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་
- 167 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
པས། དེ་དག་གི་རིགས་ཀྱི་ལྷ་མོ་བདུད་རྩིའི་བུམ་པ་ཐོགས་པ་རྣམས་ཀྱིས་དབང་
བསྐུར་ཞིང་དྲི་མ་ཐམས་ཅད་དག །རྡོ་རྗེ་སེམས་དཔས་རྒྱས་གདབ། རྡོ་རྗེ་གསུམ་
ཡང་དཔྲལ་བ་མགྲིན་པ་སྙིང་ག་རྣམས་སུ་བཞུགས་ནས། རྟག་ཏུ་བྱིན་གྱིས་བརླབ་
པར་བསམས་ཏེ། ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱཀ་ཙིཏྟ་སྭ་བྷཱ་བ་ཨཱད་མ་ཀོཉཧཾ། ཞེས་
བརྗོད། ཡབ་ཡུམ་སྙོམས་པར་ཞུགས་པས་ཡས་བྱོན་པའི་དགའ་བ་བཞི་ལ་དམིགས་
ནས། ཨོཾ་ཛྙཱ་ན་པཱུ་ཙ་ཨ་ནུ་རཀྟ་སྭ་བྷཱ་བ་ཨཱད་མ་ཀོཉཧཾ། ཞེས་བརྗོད། སླར་ཡང་ཇི་
ལྟར་བྱོན་པ་དེ་བཞིན་དུ་གཤེགས་པས་མས་གཤེགས་པའི་དགའ་བ་བཞི་ལ་
དམིགས་ནས། ཨོཾ་སརྦ་ཏ་ཐཱ་ག་ཏ་ཨ་དྷི་པ་ཏི་བཛྲ་སཏྭ་ཧིཾ་དུར་དཱན་ཏ་ད་མ་ཀ་ཧུ་ཧཱུྃ་
ཕཊ་སྭཱཧཱ། ཞེས་བརྗོད་དེ། ཡེ་ཤེས་ཀྱི་ལྷ་ཐམས་ཅད་འདུས་པ་ལ་དམིགས་པ་རྩེ་
གཅིག་ཏུ་གཞག་གོ ། །
དེ་ནས་སྔགས་ཟློས་པ་ན། སྔར་གྱི་ཡི་གེ་དྲུག་ལ་མཐར་ཐུག་གི་སྔགས་ཐམས་
ཅད་འདུས་པར་དམིགས་ནས། ཨོཾ་ཨཱ༔ཧཱུྃ་ཧོཧཾ་ཀྵ ཞེས་པའི་མཐར། སཱཧཱ་སྦྱར་བའམ།
ཞི་བ་ལ་ན་མཿ ཞེས་པ་སྦྱར་ལ་མ་ཡེངས་པར་ཅི་མང་དུ་བཟླས། རྣམ་བཅུ་དབང་
ལྡན་གྱི་སྔགས་ལ་སོགས་པ་གཞན་ཡང་ཟློས་པར་འདོད་ན། ལྷན་སྐྱེས་རྒྱས་པར་
བསྟན་པ་བཞིན་བྱ་ཞིང་། མཆོད་བསྟོད་དང་གཏོར་མ་ལ་སོགས་རྣམས་ཀྱང་དེར་
བསྟན་པ་ལྟར་བྱའོ།། །།
འདིའི་དགེ་བ་ལ་བརྟེན་ནས་ཀྱང་སེམས་ཅན་ཐམས་ཅད་ཀྱིས་རྟག་ཏུ་རང་
རང་ལ་བཞུགས་པའི་ཆོས་སྐུ་མྱུར་དུ་ཐོབ་པར་གྱུར་ཅིག །ཅེས་པའི་ཡེ་གེ་པ་ནི་
བཅོམ་ལྡན་རྡོ་རྗེ་སྙིང་པོ་དང་། གཡའ་བཟང་བ་དགེ་བཤེས་སངས་རྒྱས་འོད་དོ།། །།
ཨོཾ་ཨཱ༔ཧཱུྃ་ཧོ༔ཧཾ་ཀཿསྭཱཧཱ། (མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ཀ ༢༡༥ ཡིན།）
- 168 -



༄༅། །དཔལ་དུས་ཀྱི་འཁོར་ལོ་དཔའ་བོ་
གཅིག་པའི་མངོན་རྟོགས་
བཞུགས་སོ། །
ཨོཾ་ཨཱཿཧཱུྃ་ཧོཧཾ་ཀཱན་ ཡང་འགའ་ཞིག་དཔའ་བོ་གཅིག་པ་ལ་མོས་ན། སྐྱབས་
འགྲོ་སེམས་བསྐྱེད་ཀྱི་མཐར། སྐད་ཅིག་གིས་ཆོས་ཐམས་ཅད་རང་རང་ངོ་བོས་
སྟོང་ཞིང་དབེན་ལ་དག་པའི་ཕྱིར་རང་རང་གི་ཕུང་པོ་ཁམས་དང་སྐྱེ་མཆེད་རྣམས་
ཀྱང་ནམ་མཁའི་མེ་ཏོག་ལྟར་ཅིར་ཡང་མ་གྲུབ་པར་ཤེས་པར་བྱ་ཞིང་། སྟོང་གཞི་
ཆོས་ཉིད་དུས་ཀྱི་འཁོར་ལོ་རྣམ་པ་ཐམས་ཅད་པ་དྲན་བཞིན་པས། ཤྲཱི་ཀཱ་ལ་ཙཀྲ།
ཀཱ་ཡིག་ལས་ནི་རྒྱུ་ཞི་བ། །ལ་ཡིག་འདི་ལ་ཐིམ་པ་ཉིད། །ཙ་ཡིག་གིས་ནི་གཡོ་
བའི་སེམས། །ཀྲ་ཡིག་རིམ་པས་བཅིངས་ལས་སོ། །དུས་ནི་འགྱུར་མེད་བདེ་ཤེས་
པ། །ཐབས་དང་སྙིང་རྗེའི་བདག་ཉིད་དེ། །འཁོར་ལོ་ཤེས་བྱའི་རྣམ་འགྲོ་དཔལ།།
ཤེས་རབ་སྟོང་ཉིད་བདག་ཉིད་དོ། །འདི་ནི་དཔལ་ལྡན་དུས་འཁོར་ལོ། །རྡོ་རྗེ་རྣལ་
འབྱོར་ཐམས་ཅད་པ། །ཞེས་བརྗོད་ཅིང་། སྣ་ཚོགས་པད་མའི་ལྟེ་བར་ཟླ་ཉི་སྒྲ་
གཅན་ལ་དུས་ཀྱི་འཁོར་ལོ་སྔོན་པོ་རྡོ་རྗེ་སེམས་དཔའི་ཅོད་པན་ཅན། ཞལ་གཅིག་
སྤྱན་གསུམ། ཕྱག་གཉིས་རྡོ་རྗེ་དྲིལ་བུ་ཐུགས་ཀར་བསྣོལ་བ། ཞབས་གཡས་དམར་
ཞིང་གཡོན་དཀར་བ་བརྐྱང་བསྐུམ་གྱི་སྟབས་ཀྱིས་བདུད་དང་ཉོན་མོངས་བརྫིས་
པ། རྡོ་རྗེའི་རྒྱན་དང་སྟག་གི་པགས་པའི་ན་བཟའ་ཅན། ཡེ་ཤེས་ཀྱི་སྐུ་གདོད་ནས་
ལྷུན་གྲུབ་ཏུ་ནམ་ཡང་བཞུགས་པ་སྐད་ཅིག་གིས་གསལ་གདབ་པའི་གནས་དྲུག་
- 169 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༢༽
ན། ༀ་ཨཱ༔ཧཱུྃ་ཧོཧཾ་ཀྵ བཞུགས་པའི་འོད་ཟེར་མཐའ་ཡས་པས་སེམས་ཅན་ཐམས་
ཅད་ཀྱི་གློ་བུར་དྲི་མ་མཐའ་དག་བསལ་བར་བསམ་ཞིང་། སྔགས་དེ་ཉིད་ལ་སྭཱཧཱ།
ཞེས་པའམ། ན་མཿ ཞེས་པ་སྦྱར་ནས་མ་ཡེངས་པར་ཅི་མང་དུ་བཟླས་ཏེ། མཆོད་
བསྟོད་གཏོར་མ་ལ་སོགས་རྒྱས་བསྡུས་གང་མོས་པ་གཞུང་སྔ་མ་རྣམས་སུ་བསྟན་
པ་ ལྟར་ བྱའོ། །འདིར་རྣམ་པ་དཔའ་བོ་གཅིག་པར་སྣང་ཡང་། ངོ་བོ་ཤེས་རབ་
དང་གཉིས་སུ་མེད་པར་གཞི་ལ་རྟག་ཏུ་བཞུགས་པ་ཉིད་གསལ་འདེབས་པ་ཡིན་
ཏེ། ཐབས་ཤེས་ཡ་བྲལ་ཆོས་ཉིད་ལ་མི་སྲིད་པའི་ཕྱིར་རོ། །དེ་ལྟར་མང་པོའང་
གཅིག་ཏུ་འདུ་བ་དང་། གཅིག་ཀྱང་མང་པོའི་ངོ་བོར་བཞུགས་པའི་ཕྱིར། རིགས་ཀྱི་
དབྱེ་བསྡུ་ལ་མཁས་པས་ཆོས་ཉིད་ཀྱི་ལྷ་མང་ཉུང་དང་། རྒྱས་བསྡུས་གང་ལྟར་
བསྒོམས་ཀྱང་དོན་ཆེ་བར་གསུངས་སོ།། །།
འདིའི་དགེ་བ་ལ་བརྟེན་ནས་ཀྱང་བསྐུལ་ཞིང་གསོལ་བ་འདེབས་པ་པོ་རྣམས་
ཀྱི་གཙོ་བྱས་སེམས་ཅན་ཐམས་ཅད་ཀྱིས་རང་རང་ལ་རྟག་ཏུ་བཞུགས་པའི་ཨེ་ཝཾ་
ཡི་གེ་རྡོ་རྗེ་སེམས་དཔའ་མ་ནིང་གི་གོ་འཕང་མཐོང་ཞིང་རྟོགས་ནས་མྱུར་དུ་ཐོབ་
པར་གྱུར་ཅིག །ཅེས་པའི་ཡི་གེ་པ་ནི་བཅོམ་ལྡན་རྡོ་རྗེ་སྙིང་པོ་དང་། གཡའ་བཟང་
པ་དགེ་བཤེས་སངས་རྒྱས་འོད་དོ།། །།ཨོཾ་ཨཱཿཧཱུྃ་ཧོཧཾ་ཀྵསྭཱཧཱ། ཨ་ཧཾ། མངྒ་ལཾ། བྷ་ཝནྟུ།
མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ཀ ༢༡༥ ཡིན།)
ਇਸ
ਸੰਸਥਸ ਨਉ
॥
- 170 -



༄༅། །འདབ་ཆགས་མགོན་པོའི་སྒྲུབ་ཐབས་
ལས་ཚོགས་གཞན་ཕན་དང་
བཅས་པ་བཞུགས། །
ན་མཤྲཱི་ཀཱ་ལ་ཙཀྲ་ཡ། ཐོག་མར་སྐྱབས་འགྲོ་སེམས་བསྐྱེད་བྱ་སྟེ། རྡོར་སེམས་
བསྒོམ་བཟླས་བྱ། དེའི་རྗེས་སུ་རང་གི་ལུས་བསྲུང་བར་བྱ་སྟེ། དེ་ཡང་དཔྲལ་བར་ཨོཾ།
མགྲིན་པར་ཨཱཿ སྙིང་གར་ཧཱུྃ། ལྟེ་བར་ཧོ གཙུག་ཏོར་དུ་ཧཾ། གསང་བར་ཀཿ ལག་
པ་གཡོན་པའི་མཐེ་ཆུང་ནས་མཐེ་བོའི་བར་གྱི་སོར་མོ་རྣམས་ལ་རིམ་པ་བཞིན་དུ།
ཨ་ཨི་རྀ་ཨུ་ལོ་བསྒོམ། གཡས་པའི་མཐེ་བོང་ནས་མཐེ་ཆུང་གི་བར་སོར་མོ་རྣམས་ལ་
ལཱི ཨཱུ་རཱི། ཨཱི་ ཨ་བསྒོམ་ཞིང་། བརླ་གཡོན་ལ་ལ། གཡས་སུ་ལཱ། དེ་བཞིན་དུ་ལྟེ་
བའི་གཡོན་གཡས་སུ་ཝ་ཝཱ། སྙིང་གའི་གཡོན་གཡས་སུ་ར་རཱ། ཁ་ནང་གི་གཡོན་
གཡས་སུ་ཡ་ཡ། དཔྲལ་བའི་གཡོན་གཡས་སུ་ཧ་ཧཱ་ཡོད་པར་བསྒོམ། རྣ་བ་གཡོན་
པར་ཧཱུཾ། གཡས་སུ་ཀྵ། དེ་བཞིན་དུ། མགྲིན་པ་གཡོན་གཡས་སུ་ཧཡ་ཧཡཱ། མཆན་
ཁུང་གཡོན་གཡས་སུ་ཧར་ ཧརཱ། དཀུ་གཡོན་གཡས་ སུ་ ཧཝ་ཧཝཱ། བརླ་གཡོན་
གཡས་སུ་ཧྥ་ཧྥ་བསྒོམས་ནས། རང་གི་སྙིང་གར་པཾ་ལས་པད་མ་དང་རཾ་ལས་ཉི་
མའི་སྟེང་དུ་ཀློ་གི་ཡི་གེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་
སུ་གྱུར་པ་ལས། འདབ་ཆགས་མགོན་པོ་ཨ་ནི་ལ། རྐང་པ་ནས་དཔྱིའི་བར་སེར་པོ།
དཔྱི་ནས་ལྟེ་བའི་བར་དཀར་པོ། ལྟེ་བ་ནས་མགྲིན་པའི་བར་དམར་པོ། མགྲིན་པ་
ནས་སྨིན་མཚམས་བར་ནག་པོ། སྨིན་མཚམས་ནས་གཙུག་ཏོར་ལྗང་ཁུ་སྟེ་མདོག་
- 171 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ད༽
ལྔ་པར་བསྒོམ། དེ་ཡང་ཀླུ་རིགས་ལྔའི་རྒྱན་གྱིས་བརྒྱན་པའི་དཔྲལ་བར་ཨོཾ། མགྲིན་
པར་ཨཱཿ སྙིང་གར་ཧཱུྃ། ལྟེ་བར་ཧོ༔ གསང་བར་སྭཱ། གཙུག་ཏོར་དུ་ཧཱ་སྟེ་དེ་ཉིད་ལྔས་
རྒྱས་གདབ་པར་བསྒོམས་ནས། སྙིང་གའི་ཧཱུྃ་ལས་འོད་འཕྲོས། ཡེ་ཤེས་པ་སྤྱན་དྲངས།
མཆོད་པས་མཆོད་ནས། ཛཧཱུྃ་བཾ་ཧོ༔ གཉིས་སུ་མེད་པར་བསྟིམ། ཡང་འོད་ཟེར་
འཕྲོས་དབང་གི་ལྷ་སྤྱན་དྲངས། མཆོད་པས་མཆོད། དབང་བསྐུར་བར་བསྒོམ།
དེ་ནས་འདབ་ཆགས་མགོན་པོའི་ཐུགས་ཀར་པད་མ་དང་ཉི་མའི་སྟེང་ཏུ་ཧཱུཾ་གི་ཡི་
གེ་ལ་ཨོ་པཀྵ་སྭཱཧཱས་བསྐོར་བར་དམིགས་ནས། བཟླས་པ་བྱེ་བ་གཅིག་བཟླས་
པས། གདེངས་ཅན་དང་། འབྱུང་པོ་དང༌། གནོད་ སྦྱིན་དང་། གཟའ་ལ་སོགས་ པའི་
གདོན་རྣམས་དང་། མཁའ་འགྲོ་མ་དང་འཇིག་རྟེན་གྱི་མ་མོ་རྣམས་ཇི་ལྟར་བསྒོ་བ་
ཉན་པར་གྱུར། སྦྲུལ་གྱི་སོས་ཟིན་པ་ལ་སོགས་པའི་ནད་པ་བསྲུང་བར་བྱེད་ན།
གོང་དུ་སོང་བའི་བསྲུང་བ་རྣམས་ཀྱིས་ནད་པའི་ལུས་ལ་བསྲུང་བ་བྱས་ནས།
འདམ་བུའི་བྱང་བུ་སོར་ཉི་ཤུ་པའམ། རང་གི་ལག་མཐིལ་ལ་གོང་དུ་སོང་བའི་ཀླུ་
བཅུའི་ས་བོན་བཀོད་ནས། ནད་པའི་སྙིང་གར་བསྣུན་པས་དུག་གཅོད་པར་བྱེད་
དོ། །ནད་པའི་དཔྲལ་བར་ལ། རྐང་པར་ཧ་ཧ་བསྒོམས་ནས་དུག་རེངས་པར་བྱེད་
དོ། །སྤྱི་བོར་ཝ་དང་། ལྟེ་བར་ར་བསྒོམས་ནས་དུག་སེལ་བར་བྱེད་དོ། །དཔྲལ་
བར་[ཡང་སྙིང་གར་བསྒོམས་ནས་དུག་འཕོ་བར་བྱེད་དོ། །རྐང་པར་ལི་བསྒོམས་
ནས་དུག་གཅོད་པར་བྱེད། དཔྲལ་བར་ཐིག་ལེ་དཀར་པོ་བསྒོམས་ནས་བརྟན་གཡོ་
བཅོས་མ་གསུམ་གྱི་དུག་ཀྱང་མེད་པར་བྱེད། དཔྲལ་བར་ཐིག་ལེ་དམར་པོ་བསྒོམས་
ན་དུག་གཅོད་པར་བྱེད། ནག་པོ་བསྒོམས་ན་དུག་འཇུ་བར་བྱེད། ཐིག་ལེ་སེར་པོ་
བསྒོམས་ན་དུག་རེངས་པར་བྱེད། དེ་རྣམས་བསམ་གཏན་གྱིས་བཅོས་པའོ། །
- 172 -



འདབ་ཆགས་མགོན་པོའི་སྒྲུབ་ཐབས་ལས་ཚོགས་གཞན་ཕན་དང་བཅས་པ།
སྨན་གྱིས་བཅོས་པ་ནི། ས། པི་པི་ལིང་། ན་ལེ་ཤམ་སྟེ་ཚ་བ་གསུམ་དྲི་ཆུ་དང་
སྦྱར་ནས་རླུང་གང་དུ་རྒྱུ་བའི་ངོས་ཀྱི་སྣས་རྔུབས་ན་དུག་མེད་པར་བྱེད། ཡང་ན་
ཤིང་མགོ་ལ་ཚལ་གདབས་ནས་ལྕེ་ཆུང་ལ་སྦྱར་བས་ཀྱང་ངོ༌། །ཡང་ན་མེ་ཏོག་སྣ་
མ་དང༌། ཤྲཱི་ཁཎ་ཌ། སྔོ་སྨན་ཀུ་མ་ར། ཚ་བ་གསུམ། ལན་ཚྭ་དང་། ཤོག་ཤིང་། དེ་
བ་ད་ལི་ཚངས་པའི་ཤིང་དང༌། ཡ་བ་ཀ་ར། རྟ་བོན་པོ། ཨརྐའི་ཤིང་། མཁན་པ་
འབྲས་བུ་མེད་པ། བཤང་བ་དང་། ཁུ་བ་དང་། ཁྲག་དེ་རྣམས་ཆ་མཉམ་པ་དག་ཀྱང་
བཏགས་ཏེ། དྲི་ཆུས་རི་ལུ་བྱས་པ་ནི། རླུང་རྒྱུ་བ་ངོས་ཀྱི་སྣ་བུག་ཏུ་བླུགས་པས།
འབྱུང་པོའི་གདོན་གྱིས་ཟིན་པའམ། འབྱུང་པོའི་རིམས་ཀྱིས་ཟིན་པའམ། བརྟན་
པའི་རིམས་སམ། དུག་དང་། ལྟོས་འགྲོ་སྦྲུལ་གྱི་དུག་ནི་ངེས་པར་འཇོམས་སོ། །
འདབ་ཆགས་མགོན་པོའི་སྒྲུབ་ཐབས་ལས་ཚོགས་གཞན་ཕན་དང་བཅས་པ་
འདི། དགེ་བའི་བཤེས་གཉེན་བརྩོན་འགྲུས་དཔལ་བ་དང༌། ཤ་རི་སྡེ་བདག་བསོད་
རིན་དང་། དབོན་པོ་སངས་རྒྱས་རྒྱལ་མཚན་དཔོན་སློབ་གསུམ་གྱིས་བསྐུལ་བའི་
ངོར། དུས་ཀྱི་འཁོར་ལོ་པ་ཤེས་རབ་རྒྱལ་མཚན་གྱིས་དོན་གྲུབ་ཀྱི་（༡༣༡༩）ལོ། རྒྱལ་
གྱི་ཟླ་བའི་ཚེས་བཅུ་བཞི་ལ། དབེན་གནས་བདེ་ཆེན་དུ་སྦྱར་བ་འདིས་སེམས་ཅན་
ཐམས་ཅད་ལ་ཕན་པ་རྒྱ་ཆེན་པོར་འཕེལ་བར་གྱུར་ཅིག། །།མངྒ་ལཾ། བྷ་ཝནྟ། ཤུ་བྷཾ།
《མ་དཔེ་ནི་འཛམ་ཐང་པར་མ་ཡིན།)
- 173 -



༄༅། །དཔལ་དུས་ཀྱི་འཁོར་ལོའི་བསྟོད་པའམ་
མངོན་རྟོགས་ཉེ་བར་བསྡུས་པ་
བཞུགས་སོ། །
ན་མ་ཤྲཱི་ཀཱ་ལ་ཙཀྲ་ཡ། སྟོང་པ་ཉིད་དང་སྙིང་རྗེའི་བདག །སྲིད་གསུམ་སྐྱེ་འཇིག་
མེད་པའི་དངོས། །ཤེས་དང་ཤེས་བྱ་གཅིག་པའི་སྐུ། །དཔལ་ལྡན་དུས་འཁོར་ལ་
ཕྱག་འཚལ། །
རླུང་མེ་ཆུ་དང་ས་ཡི་དཀྱིལ་འཁོར་ལྷུན་པོ་པདྨ་དང༌། །ཟླ་ཉི་དུས་མེའི་སྟེང་དུ་
དབང་ཕྱུག་དང་ནི་བདུད་ཀྱི་མགོར། །ཞབས་ནི་སྲིད་པའི་ཡུམ་གྱི་ཞབས་དང་ལྷན་
ཅིག་བཀོད་གྱུར་པ། །ལྷ་ཡི་དབང་པོས་བཏུད་པའི་གཙོ་ལ་སྤྱི་བོས་ཕྱག་འཚལ་ལོ།།
ཟླ་བའི་སྐུ་དང་ཟུང་གི་ཞབས་ཏེ་མེ་ཡི་མགྲིན་པ་ཆུ་གཏེར་དཔལ་ལྡན་ཞལ་ནི་
སྣ་ཚོགས་མདོག །ཕྲག་པ་དྲུག་དང་ཉི་མའི་དཔུང་པ་རྒྱལ་བའི་ཕྱག་གི་པདྨ་སྟོང་
པ་དྲུག་དང་མེ་ཡི་ཚིགས། །ཞབས་དག་གིས་ནི་ཟླ་བ་ཉི་མ་བསྲེག་ཟའི་དཀྱིལ་
འཁོར་དག་ལ་བདུད་དང་དྲག་པོ་སྐྲག་བཞིན་པ། །རོལ་པས་མནན་པའི་སྲིད་མེད་
སྲིད་པ་མཉམ་པ་དུས་ཀྱི་འཁོར་ལོ་གཅིག་པུ་དེ་ལ་ཕྱག་འཚལ་ལོ། །རྡོ་རྗེ་རལ་གྲི་
རྩེ་གསུམ་གྲི་གུག་མདའ་དང་ལྕགས་ཀྱུ་ཌཱ་མ་རུ། །ཐོ་བ་འཁོར་ལོ་མདུང་དབྱུག་
དགྲ་སྟས་གཡས་ཀྱི་ཕྱག་བརྒྱན་གཡོན་པ་ཡང་། །དྲིལ་བུ་ཕུབ་དང་ཁ་ཊཾ་ཐོད་པ་
གཞུ་དང་ཞགས་པ་རིན་པོ་ཆེ། །པད་དཀར་དུང་དང་མེ་ལོང་ལྕགས་སྒྲོག་ཚངས་
མགོས་བརྒྱན་ལ་ཕྱག་འཚལ་ལོ། །སྟག་ལྤགས་དང་ནི་རྡོ་རྗེའི་རྒྱན་ལྡན་རྡོ་རྗེའི་
- 174 -



དཔལ་དུས་ཀྱི་འཁོར་ལོའི་བསྟོད་པའམ་མངོན་རྟོགས་ཉེ་བར་བསྡུས་པ།
སྐུ་ཆེན་བདེ་བ་ཆེ། །འོད་གསལ་སྟོང་ཉིད་སྣ་ཚོགས་ཡུམ་གྱིས་ཀུན་ནས་རབ་འཁྱུད་
གསེར་མདོག་མ། །ཞལ་བཞི་ཕྱག་བརྒྱད་གྲི་གུག་ལྕགས་ཀྱུ་ཌ་མ་རུ་དང་བགྲང་
ཕྲེང་དང༌། །ཐོད་པ་ཞགས་པ་པདྨ་དཀར་དང་རིན་ཆེན་འཛིན་མར་བཅས་ལ་འདུད།།
ནག་མོ་འབར་མ་བདུག་སྤོས་ཙན་དན་གུར་གུམ་དང་ནི་ག་པུར་སྣོད། །དྲིལ་
བུ་པདྨ་ཡོངས་འདུའི་མེ་ཏོག་སྣ་ཚོགས་མེ་ཏོག་ཕྲེང་ལྡན་མ། །དམར་མོའི་གཡས་
ན་མར་མེ་དོ་ཤལ་ཅོད་པན་དང་ནི་གདུབ་བུ་སྟེ། །གཡོན་ན་གོས་དང་སྐ་རགས་
དང་ནི་རིན་ཆེན་རྣ་རྒྱན་རྐང་གདུབ་འཛིན། །དཀར་མོའི་གཡས་ན་འོ་མ་ཆུ་དང་
སྨན་མཆོག་ཆང་གི་སྣོད་བསྣམས་ཏེ། །གཡོན་ན་བདུད་རྩི་གྲུབ་པའི་བཅུད་དང་
བདུད་རྩིའི་འབྲས་བུ་འབྲས་ཆན་སྣོད། །སེར་མོ་འབར་མ་དུང་དང་གླིང་བུ་ནོར་བུ་
དང་ནི་ཌ་མ་རུ། །པི་ཝང་རྔ་དང་འཁར་རྔ་ཟངས་དུང་རང་ཕྱོགས་གཙོ་བོའི་ཞལ་
ལྡན་མ། །དེ་དག་དང་མཚུངས་དུ་བ་སྨིག་རྒྱུ་མེ་ཁྱེར་དང་ནི་མར་མེ་མ། །རང་མདོག་
དང་མཚུངས་རྔ་ཡབ་བརྒྱད་ལྡན་ཕྱག་རྒྱ་ལྔ་ཡིས་རྣམ་རྒྱན་མ། །རྡོ་རྗེ་སེམས་དཔའི་
ཅོད་པན་དང་ལྡན་རྡོ་རྗེ་སེམས་དཔའ་རབ་མཆོད་མ། །མཉམ་པའི་སྟབས་ཅན་ཕ་
རོལ་ཕྱིན་རྫོགས་སྲོག་གི་དཀྱིལ་འཁོར་འགགས་ལ་འདུད། ། །
ཚད་མེད་རྣམ་ཐར་རྡོ་རྗེའི་རྣལ་འབྱོར་དབང་དང་བསྙེན་བསྒྲུབ་དགའ་བ་བཞིས།།
ལུས་ངག་སེམས་དང་ཆགས་པའི་ཐིག་ལེ་གནས་སྐབས་རྣམ་བཞི་རྣམ་དག་པ། །
སྐད་ཅིག་མཁྱེན་པ་སྐུ་དང་རྡོ་རྗེ་བྱང་ཆུབ་རྣམ་བཞི་སེམས་དཔའ་བཞི། །ཆོས་ཀྱི་
དུང་དང་གཎྜི་ནོར་བུ་དཔག་བསམ་ཤིང་ལ་ཕྱག་འཚལ་ལོ། །
ཁུ་ཁྲག་རྐང་དང་ཁྲག་གི་ཚོགས་ཆེན་དྲི་ཆུ་དྲི་ཆེན་རབ་འགགས་པས། །འཆི་
མེད་རབ་གཏེར་འཆི་མེད་རྒྱུན་གྱིས་མངོན་པར་གང་བའི་ཐོད་པའམ། །ཟླ་བའི་
- 175 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
རང་བཞིན་ཟླ་བའི་འོད་ལྟར་རབ་ཏུ་དཀར་བའི་བུམ་པ་ནི། །བདུད་ཀྱི་ཚོགས་འཇོམས་
བདུད་རྩིའི་ཚོགས་ཀྱིས་ཤིན་ཏུ་གང་བ་རྣམས་ལ་འདུད། ། །
འདུ་བྱེད་རླུང་དང་ངག་གི་དབང་པོ་སྣ་དང་རེག་གཞན་འདུས་མ་བྱས། །དོན་
ཡོད་སྒྲོལ་མ་བགེགས་ཀྱི་སྒྲ་དང་ནམ་མཁའི་སྙིང་པོ་རེག་བྱ་མ། །རལ་གྲི་གྲི་གུག་
རྩེ་གསུམ་ཕུབ་དང་དཔལ་ལྡན་ཐོད་པ་ཁ་ཊཾ་ག །ཉི་ཟླའི་གདོང་ལྡན་སྤྲིན་ནག་
དང་མཚུངས་ས་ཡི་རིགས་ཀྱིས་འཁྱུད་ལ་འདུད། །ཚོར་བ་མེ་དང་ལག་པའི་དབང་
པོ་མིག་དང་རོ་གཞན་བདེ་བ་ཆེ། །རིན་ཆེན་དབང་པོ་གོས་དཀར་མོ་དང་རྨུགས་
བྱེད་ས་ཡི་སྙིང་པོ་རོ། །མདའ་དང་ལྕགས་ཀྱུ་ཌ་མ་རུ་དང་གཞུ་དང་ཞགས་པ་ནོར་
བུའི་ཕྱག །དཀར་ནག་གདོང་ལྡན་ཉིན་མོར་བྱེད་འདྲ་ཆུ་ཡི་རིགས་ཀྱིས་འཁྱུད་ལ་
འདུད། །འདུ་ཤེས་ཆུ་དང་རྐང་པའི་དབང་པོ་ལྕེ་དང་གཟུགས་གཞན་ཡེ་ཤེས་སྐུ།།
སྣང་བ་མཐའ་ཡས་མཱ་མ་ཀཱི་དང་ཁེངས་བྱེད་འཇིག་རྟེན་དབང་པོའི་གཟུགས། །ཐོ་
བ་མདུང་དང་རྩེ་གསུམ་པད་དཀར་མེ་ལོང་དང་ནི་བགྲང་ཕྲེང་དང་། །ནག་དང་
དམར་བའི་གདོང་ལྡན་དཀར་པོ་མེ་ཡི་རིགས་ཀྱིས་འཁྱུད་ལ་འདུད། །གཟུགས་
ཀྱི་ཕུང་པོ་ས་དང་བཤང་ལམ་ལུས་དང་དྲི་གཞན་འོད་གསལ་གཟུགས། །རྟག་པ་
སྤྱན་མ་རེངས་བྱེད་དང་ནི་རྣམ་སེལ་དྲི་ཡི་རྡོ་རྗེ་མ། །འཁོར་ལོ་དབྱུག་པ་ཁྲོ་བོའི་
རྡོ་རྗེ་དུང་དང་ལྕགས་སྒྲོག་དྲིལ་བུའི་ཕྱག །དཀར་ནག་གདོང་ལྡན་གསེར་གྱི་རི་
འདྲ་རླུང་གི་རིགས་ཀྱིས་འཁྱུད་ལ་འདུད། །རྣ་བ་ཆོས་ཁམས་ཡིད་དང་སྒྲ་གཞན་
ཕྱག་ན་རྡོ་རྗེ་ཆོས་ཁམས་མ། །ཀུན་བཟང་སྒྲ་ཡི་རྡོ་རྗེ་མ་སྟེ་ལྗང་སྔོན་ཕན་ཚུན་ཡང་
དག་སྦྱོར། །གཡས་གཡོན་ཉི་ཟླའི་ཞལ་གྱིས་རབ་བརྒྱན་རྡོ་རྗེ་གྲི་གུག་དགྲ་སྟ་དང༌།།
དྲིལ་བུ་ཐོད་པ་ཚངས་པའི་གདོང་ལྡན་སྟོང་པའི་རིགས་ལ་ཕྱག་འཚལ་ལོ། །རབ་
- 176 -



ང
དཔལ་དུས་ཀྱི་འཁོར་ལོའི་བསྟོད་པའམ་མངོན་རྟོགས་ཉེ་བར་བསྡུས་པ།
དཀར་ཆུ་སྐྱེས་མདངས་བཀྲའི་ཟེ་འབྲུར་འོད་སྟོང་བདག་པོའི་དཀྱིལ་འཁོར་ལ། །
རྡོ་རྗེའི་གདན་དང་གཡས་བརྐྱང་སྟབས་བཞུགས་རྒྱལ་དང་རྒྱས་སྲས་ཁྲོ་རྒྱལ་དང༌།།
འདམ་སྐྱེས་དམར་པོའི་གེ་སར་སྙིང་པོར་རི་བོང་འཛིན་པའི་དཀྱིལ་འཁོར་ལ། །
པདྨའི་གདན་བཞུགས་རིག་མ་རྣམས་དང་རྡོ་རྗེ་མ་རྣམས་ལ་ཕྱག་འཚལ། །དེ་ལྟར་
ལྷ་ཡི་འཁོར་ལོ་ལེགས་མཆོད་དྲི་དང་ཕྲེང་བ་བདུག་སྤོས་མ། །སྣང་གསལ་བདུད་
རྩིའི་འབྲས་བུ་མ་དང་སྒེག་མོ་བཞད་མ་སིལ་སྙན་མ། །གར་དང་གླུ་ཡི་སྦྱོར་བ་ལ་
བརྩོན་འདོད་མ་འདོད་ལ་རབ་དགའ་མ། །རྒྱན་དང་ཆ་བྱད་རྣམ་འགྱུར་དུ་མས་
ཡིད་རབ་འཛིན་མ་རྣམས་བསྟོད་དོ། །ཕྱོགས་དང་མཚམས་སུ་ཆུ་སྐྱེས་དམར་དང་
དཀར་པོ་ལ་གནས་རྣལ་འབྱོར་མ། །ལྟེ་བའི་རྩ་བརྒྱད་དྲུག་ཅུ་རྩ་བཞི་རྣམ་པར་དག་
པའི་ཆོས་ཅན་མ། །ཐུན་ཚོད་དང་ནི་དབྱུག་གུ་རྣམ་དག་ཀུན་ནས་བདེ་ལ་སྙོམས་
འཇུག་མ། །སྤྱན་གསུམ་ཕྱག་བཞི་རོལ་པས་ཡོངས་བསྐོར་ས་གའི་སྟབས་ཀྱིས་
ལེགས་གནས་མ། །ཡི་དྭགས་ལ་གནས་ཙརྩི་ཀ་ནི་དབང་པོས་འཁྱུད་ཅིང་འཇིགས་
མ་དང༌། །རླུང་ཤུགས་མ་དང་དྲག་མོ་དུས་ཀྱི་མཆེ་བ་མ་དང་མེ་འབར་གདོང༌། །
རབ་གཏུམ་དྲག་མིག་སྣ་ཆེན་མས་བསྐོར་དུས་མཐའི་སྤྲིན་མཚུངས་ཟླ་ཞལ་མ། །
ཐམས་ཅད་གྲི་གུག་རྩེ་གསུམ་ཐོད་པ་ཁ་ཊཾ་ག་ཡིས་བརྒྱན་ལ་འདུད། །མཁའ་ལྡིང་
ལ་གནས་ཁྱབ་འཇུག་མ་ནི་ཚངས་པས་འཁྱུད་ཅིང་དཔལ་མོ་དང་། །རྣམ་པར་རྒྱལ་
མ་སྒྱུ་མ་གྲགས་མ་བཀྲ་ཤིས་མ་དང་དཔལ་རྒྱལ་མ། །དཔལ་རྒྱལ་བྱེད་མ་འཁོར་
ལོ་མས་བསྐོར་འཁོར་ལོ་དབྱུག་ཐོ་པདྨ་དང་། །དུང་གི་ཕྱག་ལྡན་སྤྲིན་ནག་དང་
མཚུངས་ཟླ་བའི་ཞལ་ལ་ཕྱག་འཚལ་ལོ། །མ་ཧེར་གནས་པའི་ཕག་མོ་ལ་ནི་དྲག་
པོས་འཁྱུད་ཅིང་ཀེང་རུས་མ། །རྩིགས་མ་དུས་མཚན་རབ་ཁྲོས་གདོང་མ་དུས་ཀྱི་
- 177 -



བཞག་ལས་
མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽
ལྕེ་མ་ནག་མོ་དང་། །དྲག་མོ་དང་ནི་གཟུགས་ངན་མས་བསྐོར་མེ་ཡི་མདོག་ཅན་ཟླ་
ཞལ་མ། །དབྱུག་པ་རལ་གྲི་ལྕགས་སྒྲོག་ཕུབ་ཀྱིས་རྣམ་རྒྱན་རྣམས་ལ་ཕྱག་འཚལ་
ལོ། །རྨ་བྱར་གནས་པའི་གཞོན་ནུ་མ་ནི་ཚོགས་བདག་གིས་འཁྱུད་པདྨ་མ། །རིན་
ཆེན་ཕྲེང་མ་ལུས་མེད་གཞོན་ནུ་རི་དྭགས་བདག་པོའི་འགྲོས་མ་དང་། །མིག་མཛེས་
རུལ་མ་བཟང་མོས་ཡོངས་སྐོར་བྱི་རུའི་འོད་འཕྲོག་གདོང་དྲུག་མ། །ཤཀ་ཏི་ལྕགས་
ཀྱུ་རིན་ཆེན་ཞགས་པས་ཉེ་བར་མཛེས་ལ་ཕྱག་འཚལ་ལོ། །ཁྱུ་མཆོག་ལ་གནས་
དྲག་མོ་ལ་ནི་གཤིན་རྗེས་འཁྱུད་ཅིང་ཕྱོགས་ཀུན་ནས། །གོ་རི་འདེགས་མ་ཧཾ་ག་
མ་ དང་ རྟག་མ་མྱུར་མ་མཚོན་བྱེད་མ། །དམར་ སེར་མ་ དང་ནག་མོས་ཡོངས་
བསྐོར་ཟླ་བའི་མདོག་ཅན་ཟླ་བའི་ཞལ། །རྩེ་གསུམ་ཅང་ཏེའུ་ཁ་ཊཾ་ག་དང་ལྟོས་
འགྲོས་མཚན་ལ་ཕྱག་འཚལ་ལོ། །སེང་གེར་གནས་པའི་དཔལ་མོ་ལ་ནི་གཞོན་
ནུས་འཁྱུད་ཅིང་དཔལ་དཀར་མོ། །འཛིན་མ་ཟླ་བའི་རི་མོ་ཅན་དང་རི་བོང་འཛིན་
ཞལ་ངང་པའི་མདོག །པདྨའི་དབང་མོ་སྐར་མིག་མ་དང་དྲི་མེད་རི་བོང་འཛིན་
མས་བསྐོར། །ཟླ་འོད་ཟླ་ཞལ་པདྨ་བགྲང་ཕྲེང་ཆུ་སྐྱེས་རིན་ཆེན་འཛིན་ལ་འདུད།།
གླང་པོར་གནས་པའི་དབང་མོ་ལ་ནི་སྲིན་པོས་འཁྱུད་ཅིང་རྡོ་རྗེའི་འོད། །བཀྲ་བའི་
རི་མོ་རྡོ་རྗེའི་ལུས་མ་གསེར་ལྡན་མ་དང་ཨུར་བ་སི། །རཾ་བྷ་ཟུག་རྔུ་མེད་མ་དང་ནི་
ཤིན་ཏུ་སྒྲོལ་མས་ཡོངས་བསྐོར་མ། །གསེར་མདོག་ཟླ་ཞལ་རྡོ་རྗེ་མདའ་དང་དྲིལ་
བུ་གཞུ་ཡིས་མཚན་ལ་འདུད། །ངང་པར་གནས་པའི་ཚངས་མ་ལ་ནི་ནོར་ལྷས་
འཁྱུད་ཅིང་མཆོད་སྦྱིན་འདོད། །ངག་གི་དབང་ཕྱུག་པདྨའི་སྤྱན་མ་ཆུ་སྐྱེས་ལྡན་མ་
བློ་གྲོས་མ། །གླུ་མ་གློག་མ་དྲན་མས་ཡོངས་བསྐོར་རིག་བྱེད་གདོང་མ་གསེར་མདོག་
མ། །ཕྱག་གི་པདྨ་པདྨ་ཚངས་དབྱུག་སྤྱི་བླུགས་བར་བུས་མཚན་ལ་འདུད། ། ད་
- 178 -



དཔལ་དུས་ཀྱི་འཁོར་ལོའི་བསྟོད་པའམ་མངོན་རྟོགས་ཉེ་བར་བསྡུས་པ། །
ཟླ་བ་ཚིགས་ཆེན་ཉི་མའི་ཚེས་དང་རྩ། །རྣམ་དག་ལྷ་ཆེན་བཅུ་གཉིས་འཁོར་
དང་བཅས། །སྤྱན་གསུམ་ཉི་ཟླའི་མདོག་ཅན་པདྨའི་སྟེང་། །རོལ་པས་ཡོངས་བསྐོར་
རྡོ་རྗེའི་གདན་བཞུགས་པ། །སྲིན་མོས་འཁྱུད་ཅིང་ཡི་དྭགས་ལ་གནས་པའི། །བདེན་
བྲལ་ལ་སོགས་ནག་པའི་ཚེས་རྣམས་གཞན། །རལ་གྲི་གྲི་གུག་ཕུབ་དང་ཐོད་པ་ཅན།།
དུས་མཐའི་སྤྲིན་མཚུངས་ཟླ་བའི་ཞལ་ལ་འདུད། །གཏུམ་མོས་འཁྱུད་ཅིང་རི་དྭགས་
ལ་གནས་པའི། །རླུང་སོགས་ས་གའི་ཚེས་གཞན་དཔག་བསམ་ཤིང་། །ཡོངས་འདུས་
མེ་ཏོག་ནོར་བུ་ཨུཏྤལ་འཛིན། །ཟླ་ཞལ་མིག་སྨན་མདོག་ལ་ཕྱག་འཚལ་ལོ། །ལུག་
ལ་གནས་ཤིང་ཆུ་བདག་མོས་འཁྱུད་པའི། །མེ་ལྷ་ལ་སོགས་སྣོན་གྱི་ཚེས་རྣམས་
གཞན། །མདུང་ཐུང་དབྱུག་པ་ཆུ་སྐྱེས་སྤྱི་བླུགས་འཛིན། །ཞལ་གཅིག་པདྨ་རཱ་གའི་
མདོག་ལ་འདུད། །དཔལ་མོས་འཁྱུད་ཅིང་རྨ་བྱ་ལ་གནས་པའི། །གདོང་དྲུག་ལ་
སོགས་ཆུ་སྟོད་ཚེས་རྣམས་གཞན། །ཤཀ་ཏི་མདུང་དང་ནོར་བུ་མེ་ལོང་ཅན། །བྱི་
རུའི་འོད་འཕྲོ་གདོང་དྲུག་ལྡན་པས་སྐྱོངས། །ཕག་མོས་འཁྱུད་ཅིང་ཆུ་སྲིན་ལ་གནས་
པའི། །རྒྱ་མཚོ་ལ་སོགས་གྲོ་བཞིན་ཚེས་རྣམས་གཞན། །ཞགས་པ་རིན་ཆེན་སྦྲུལ་
ཞགས་ཆུ་ཤེལ་འཛིན། །ཟླ་བའི་འོད་ཅན་ཟླ་བའི་ཞལ་མཆོད་དོ། །བྱི་བར་གནས་ཤིང་
གཞོན་ནུ་མས་འཁྱུད་པའི། །ཚོགས་བདག་ལ་སོགས་ཁྲུམས་སྟོད་ཚེས་རྣམས་གཞན།།
དགྲ་སྟ་རྡོ་རྗེ་ཞགས་པ་ནོར་བུའི་ཕྱག །ཟླ་ཞལ་ཟླ་འོད་ལྟ་བུར་དཀར་ལ་འདུད། །
གླང་པོར་གནས་ཤིང་རླུང་ལྷ་མོས་འཁྱུད་པའི། །བརྒྱ་བྱིན་ལ་སོགས་ཐ་སྐར་ཚེས་
རྣམས་གཞན། །རྡོ་རྗེ་མདའ་དང་དྲིལ་བུ་གཞུ་ཡིས་མཚན། །གསེར་མདོག་ཟླ་བའི་
ཞལ་ལ་ཕྱག་འཚལ་ལོ། །གློག་མས་འཁྱུད་ཅིང་ངང་པ་ལས་གནས་པའི། །ཚངས་པ་
ལ་སོགས་སྨིན་དྲུག་ཚེས་རྣམས་གཞན། །ཁབ་དང་བགྲང་ཕྲེང་ཆུ་སྐྱེས་སྤྱི་བླུགས་
- 179 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
འཛིན། །ཆུ་ཡི་གསེར་མཚུངས་ཆུ་ཡི་ཞལ་གྱིས་སྐྱོང་། །ཨུ་མས་འཁྱུད་ཅིང་ཁྱུ་མཆོག་
ལ་གནས་པའི། །དྲག་པོ་ལ་སོགས་མགོ་ཡི་ཚེས་རྣམས་གཞན། །རྩེ་གསུམ་མདའ་
དང་སྦྲུལ་ལྡན་ཁ་ཊཾ་གཞུ། །རི་བོང་འཛིན་ཞལ་མཁའ་ལྟར་སྔོ་ལ་འདུད། །གླང་པོར་
གནས་ཤིང་ནོར་སྦྱིན་མས་འཁྱུད་པའི། །ནོར་བདག་ལ་སོགས་རྒྱལ་གྱི་ཚེས་རྣམས་
གཞན། །ནོར་བུ་བེ་ཅོན་ནེའུ་ལེ་པདྨའི་ཕྱག །སྔོན་པོ་རི་དྭགས་མཚན་པའི་ཞལ་མཆོད་
བགྱི། །དཔལ་མོས་འཁྱུད་ཅིང་མཁའ་ལྡིང་ལ་གནས་པའི། །ཁྱབ་འཇུག་ལ་སོགས་
མཆུ་ཡི་ཚེས་རྣམས་གཞན། །འཁོར་ལོ་དབྱུག་ཐོ་པདྨ་དུང་གིས་མཚན། །ཞལ་གཅིག་
མར་གད་མདོག་ལ་ཕྱག་འཚལ་ལོ། །གཤིན་རྗེ་མས་འཁྱུད་མ་ཧེ་ལ་གནས་པའི།།
གཤིན་རྗེ་ལ་སོགས་དབོ་ཡི་ཚེས་རྣམས་གཞན། །དབྱུག་པ་རལ་གྲི་ལྕགས་སྒྲོག་ཞགས་
པས་བརྒྱན། །ལྗང་ཁུ་རི་དྭགས་ཅན་ཞལ་ལ་ཕྱག་འཚལ། །
འོད་ཟེར་ཅན་འཁྱུད་དབྱུག་སྔོན་ནག་པོ་རལ་གྲི་དང་ནི་རྡོ་རྗེ་ཕུབ་དང་ལྟོས་
འགྲོ་འཛིན། །ཙིན་དཱས་ལེགས་འཁྱུད་ཊཀྐི་དམར་པོ་མེ་མདའ་དང་ནི་ལྕགས་ཀྱུ་
གཞུ་དང་ཞགས་པས་མཚན། །ཁྲོ་གཉེར་མས་འཁྱུད་མི་གཡོ་དཀར་པོ་ཐོ་བ་དང་
ནི་མདུང་དང་པདྨ་མེ་ལོང་འཛིན། །ལྕགས་སྒྲོག་མས་འཁྱུད་སྟོབས་ཆེན་སེར་པོ་
འཁོར་ལོ་དང་ནི་དབྱུག་པ་དུང་དང་ནོར་བུའི་ཕྱག །སྔོན་མོས་འཁྱུད་པའི་གཙུག་
ཏོར་ལྗང་ཁུ་དགྲ་སྟ་དང་ནི་རྩེ་གསུམ་སྦྲུལ་ཞགས་ཁ་ཊཾ་ག །དྲག་སྤྱན་མས་འཁྱུད་
གནོད་མཛེས་སྔོན་པོ་གྲི་གུག་དང་ནི་རྡོ་རྗེ་ཐོད་པ་དྲིལ་བུ་འཛིན། །ཕག་རྟ་སེང་གེ་
གླང་པོ་མཁའ་ལྡིང་རྐང་བརྒྱད་ཀྱི་ནི་ཤིང་རྟ་ལ་གནས་གཡས་བརྐྱང་སྟབས། །མཐིལ་
བཞི་བཤང་ལམ་གཙུག་གི་རྩ་དག་ཁྲོ་བོའི་ཚོགས་ནི་ཞལ་གཅིག་ཕྱག་བཞིས་བརྗིད་
ལ་འདུད། །
- 180 -



དཔལ་དུས་ཀྱི་འཁོར་ལོའི་བསྟོད་པའམ་མངོན་རྟོགས་ཉེ་བར་བསྡུས་པ།
སྟོབས་ཀྱི་རྒྱུ་དང་པདྨ་ཆར་སྤྲིན་མདོག །ནོར་རྒྱས་དུང་སྐྱོང་བྱི་རུའི་ཕུང་པོ་
འདྲ། །མཐའ་ཡས་རིགས་ལྡན་ཀུན་དཱའི་མདོག་ལྟར་གསལ། །འཇོག་པོ་པདྨ་ཆེན་
པོ་རབ་ཏུ་སེར། །རྒྱལ་དང་རྣམ་རྒྱལ་ལྗང་སྔོན་འབྱུང་བ་ལ། །རྡོ་རྗེ་གདན་བཞུགས་
རིན་ཆེན་རྒྱན་གྱིས་བརྒྱན། །བུམ་པ་རྡོ་རྗེ་པདྨ་ནོར་བུའི་ཕྱག །རྐང་སོར་ཀླུ་ཆེན་
གཏུམ་མོས་འཁྱུད་ལ་འདུད། །མདུང་གིས་འབིགས་དང་ལྷག་མ་བསྲེགས་པའི་རོ།།
དྲག་པོའི་གཡུལ་དང་རུལ་པ་བྱིས་པ་གསོད། །རྣག་གི་དྲི་དང་སྦྲུལ་གྱིས་ཟོས་པ་ཡི།།
དུར་ཁྲོད་ཆེན་པོར་བསེ་དང་བྷེ་རུཎ་ཊ། །དོམ་དང་ཁྲུང་ཁྲུང་འབྲི་དང་བྱ་མ་བྱི། །
སེང་གེ་མིག་སྔོན་ལ་གནས་འཁོར་ལོའི་སྟེང་། །ཟླུམ་པོའི་སྟབས་ཅན་མི་མགོའི་ཕྲེང་
ལྡན་མ། །གཅེར་བུ་སྤྱན་གསུམ་གྲི་གུག་ཐོད་པ་མ། །ཕྱག་རྒྱ་ལྔ་ལྡན་ཀླུ་ཡིས་རབ་
འཁྱུད་མ། །ལུས་ལ་ལག་པའི་སོར་མོ་རྣམ་དག་མ། །ཁྱི་གདོང་མ་དང་ཁྭ་གདོང་
ཕག་གདོང་མ། །བྱ་རྒོད་གདོང་མ་སྟག་གདོང་འུག་གདོང་མ། །ལྕེ་སྤྱང་གདོང་མ་
ནམ་མཁའ་ལྡིང་གདོང་མ། །སྟེང་འོག་ཤིང་རྟར་སྔོན་མོ་རྡོ་རྗེའི་མིག །སྐྲ་དང་བ་
སྤུ་རྣམ་དག་གྲུབ་པ་དང༌། །འབྱུང་པོའི་ཚོགས་ཀྱིས་བསྐོར་ལ་ཕྱག་འཚལ་ལོ། །
ཤིན་ཏུ་སྟོབས་མ་རྨུགས་བྱེད་མ་དང་ང་རྒྱལ་ཅན་མ་རེངས་བྱེད་མ། །ལྕགས་
སྒྲོག་མ་དང་ཁྲོ་གཉེར་ཅན་མ་ཙུན་དཱ་དང་ནི་འོད་ཟེར་ཅན། །དྲག་ སྤྱན་མ་དང་
ཤིན་ཏུ་སྔོན་མོ་རང་རང་རིགས་ཀྱི་ཁྲོ་བོ་ཡི། །ཞལ་ཕྱག་མཚོན་ཆ་ཁ་དོག་རྒྱན་
ལྡན་ཁྲོ་མོ་རྣམས་ལའང་ཕྱག་འཚལ་ལོ། །དེ་བཞིན་སྒྲོལ་མ་རེག་བྱ་མ་དང་ཁྱབ་
འཇུག་ལྕགས་སྒྲོག་ཁ་གདོང་མ། །རབ་སྔོན་རབ་བརྩོན་ཙརྩི་ཀཱ་ནི་ཁྱི་གདོང་མས་
བསྐྱེད་བརྒྱ་བྱིན་དུ། །དབྱེ་བ་གོས་དང་མཆིལ་འདོར་རེག་བྱ་ལྷག་མ་ཟ་བ་ཀུན་ཏུ་
གདུང་། །སྐྱོད་དང་ལུས་འཕྲུག་ཡན་ལག་བསྐྱོད་པར་འདོད་དང་ཕྱིར་འདོད་མ་ལ་
- 181 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
འདུད། །གོས་དཀར་རོ་མ་གཞོན་ནུ་མ་དང་ཁྲོ་གཉེར་ཅན་མ་བྱ་རྒོད་མ། །དྲག་སྤྱན་
རྨུགས་མ་ཕག་མོ་དང་ནི་ཕག་གདོང་མས་བསྐྱེད་ལྷོ་ཕྱོགས་སུ། །བསྐྱོད་པ་ཟས་
དང་ གར་ འགུགས་གཡུལ་དང་རྒྱུག་པ་དང་ནི་སེམས་པ་དང་། །ལུས་ཀྱི་དྲི་མ་
བཤང་ གཅི་ ཟག་ པར་ འདོད་ དང་ ཕྱིར་ འདོད་ མ་རྣམས་མཆོད། །མཱ་མ་ཀཱི་དང་
གཟུགས་མ་དཔལ་མོ་ཙུན་དཱ་དང་ནི་འུག་གདོང་མ། །སྒྲ་མ་ཁེངས་མ་དྲག་མོ་དང་
ནི་སྟག་གདོང་མས་བསྐྱེད་ནོར་སྦྱིན་དུ། །རྒྱས་པ་བརྒྱན་དང་རྒྱལ་སྲིད་འཆིང་བ་
བྱིས་པ་བསྡིགས་དང་རོལ་མོའི་སྒྲ། །འཇམ་པར་སྨྲ་དང་མལ་སྟན་རྩོད་མང་འདོད་
དང་ཕྱིར་འདོད་མ་རྣམས་རྒྱལ། །སྤྱན་མ་དྲི་མ་ཚངས་མ་དང་ནི་འོད་ཟེར་ཅན་མ་
མཁའ་ལྡིང་མ། །ཆོས་ཀྱི་ཁམས་མ་རེངས་མ་དབང་མོ་ལྕེ་སྤྱང་མས་བསྐྱེད་ཆུ་བདག་
ཏུ། །རེངས་པ་དྲི་དང་ཆུ་ལ་རྐྱལ་བ་ཕུར་བུས་འདེབས་དང་སྦྲུལ་འཆིང་འཁྲིག །གཉེན་
འདུན་མལ་བསྙེས་སེམས་ཅན་བསླུ་འདོད་ཕྱིར་འདོད་མ་རྣམས་གཞན་ལ་འདུད།།
ཁྱོད་ནི་སྲིད་པ་གསུམ་ལས་འདས་ཀྱང་སྲིད་པ་གསུམ་གྱི་རྣམ་པ་ཅན། །ཕྲ་རབ་
རྡུལ་གྱི་ཆོས་ལས་འདས་ཀྱང་བརྟན་དང་གཡོ་བ་ཀུན་གྱི་གཟུགས། །ལུས་དང་
དབང་པོའི་སྦྱོར་བ་སྤངས་ཀྱང་རྟག་ཏུ་འདོད་ཆགས་ཆེ་ལ་རོལ། །བསམ་གྱིས་མི་
ཁྱབ་བརྟག་པར་དཀའ་བ་དུས་ཀྱི་འཁོར་ལོས་བདག་སྐྱོངས་ཤིག །
གཟའ་དང་དྲང་སྲོང་རྒྱུ་སྐར་ཁྱིམ་དང་ཆ། །ཕྱོགས་སྐྱོང་ཞིང་སྐྱོང་ཕོ་ཉ་འཕྲོག་
མ་དང༌། །གྷཎྜ་ ཀརྨ་དགའ་བྱེད་ནག་པོ་ཆེ། །བྷཾ་གི་ནི་སོགས་འཁོར་མང་རྒྱལ་
གྱུར་ཅིག །དེ་ལྟར་བསྟོད་པས་ཕུང་པོ་ཁམས་སོགས་གཞན། །བདེ་གཤེགས་སྙིང་
པོ་དེ་བཞིན་ཉིད་ཀྱི་དབྱིངས། །གློ་བུར་དྲི་མའི་སྦུགས་ལས་ངེས་གྲོལ་ཏེ། །སྲིད་གསུམ་
དང་བ་མངོན་དུ་བྱེད་གྱུར་ཅིག ། །
- 182 -



དཔལ་དུས་ཀྱི་འཁོར་ལོའི་བསྟོད་པའམ་མངོན་རྟོགས་ཉེ་བར་བསྡུས་པ།
དཔལ་དུས་ཀྱི་འཁོར་ལོའི་བསྟོད་པ་མངོན་རྟོགས་ཉེ་བར་བསྡུས་པ་འདི་ནི།
ཕྱོགས་མེད་ཅིང་རིས་མེད་པ་རྟོན་པ་བཞི་དང་ལྡན་པ། ཤེས་རབ་རྒྱལ་མཚན་དཔལ་
བཟང་པོས་བཀོད་པའོ།། །།
འདིས་ཀྱང་བསྟན་པ་རིན་པོ་ཆེ་དང་སེམས་ཅན་ཐམས་ཅད་ལ་ཕན་ཐོགས་པར་
གྱུར་ཅིག །མངྒ་ལཾ། བྷ་ཝནྟ། ཤུ་བྷཾ།
《མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ཀ ༣༡༦ ཡིན།)
- 183 -



༄༅། །དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་
མངོན་རྟོགས་དང་བསྟོད་པ་ཟུང་འཇུག་གི་
འགྲེལ་པ་བཞུགས་སོ། །
རྗེ་བཙུན་བླ་མ་དམ་པའི་ཞབས་ཀྱི་པད་མོ་དྲི་མ་མེད་པ་ལ་གུས་པས་ཕྱག་
འཚལ་ལོ། །ཆོས་ཐམས་ཅད་ཀྱིས་སྟོང་ཞིང་དབེན་ལ་དག་པའི་གཞི་གང་ཡིན་པ་
ཆོས་ཉིད་ཀུན་འགྲོ་རྣམ་པ་ཐམས་ཅད་པ་གནས་ལུགས་ཀྱི་ལྷ་དང་སྔགས་དང་
རྒྱུད་དང་ཕྱག་རྒྱ་དང་དཀྱིལ་འཁོར་ཐམས་ཅད་ཀྱི་བདག་ཉིད་དུ་མ་ཡང་ལྷུན་གྱིས་
གྲུབ་པར་བཞུགས་པའི་དབྱིངས་ལ་ཕྱག་འཚལ་ཞིང་སྐྱབས་སུ་སོང་ནས། དེ་ཉིད་
ལ་མོས་པ་ཡིད་ལ་བྱེད་ཅིང་ཕྱག་འཚལ་བའི་ཚིགས་སུ་བཅད་པ་དགྲོལ་བར་བྱ་སྟེ། །
འདིར། ན་མཤྲཱི་ཀཱ་ལ་ཙཀྲ་ཡ། ཞེས་པའི་དོན་ནི་ རྗེ་བཙུན་ཉིད་ཀྱི་ཞལ་སྔ་
ནས། ཀཱ་ཡིག་ལས་ནི་རྒྱུ་ཞི་བ། །ལ་ཡིག་འདི་ལ་ཐིམ་པ་ཉིད། །ཙ་ཡིག་ལས་ནི་
གཡོ་བའི་སེམས། །གྲྭ་ཡིག་རིམ་པས་བཅིངས་ལས་སོ། །ཞེས་དང་། གང་ལ་རྒྱུ་དང་
མཚན་ཉིད་མེད། །གཡོ་དང་དེ་བཞིན་རིམ་མེད་པས། །ཀཱ་ལ་ཙཀཱར་མངོན་བརྗོད་
པ། །གཉིས་མེད་དེ་ལ་བཏུད་བྱས་ཤིང་། །གང་ཞིག་ཀཱ་སོགས་ཡི་གེ་རྣམས་ཀྱིས་
སྤྲུལ་པ་དང་། །ལོངས་སྤྱོད་རྫོགས་དང་བཟང་པོའི་ཆོས་དང་དག་པ་ཡི། །སྐུ་བཞི་
གསུང་བ་དང་པོའི་སངས་རྒྱས་རིས་མེད་པ། །དེ་བཞིན་གཤེགས་པ་དེ་ལ་སྤྱི་བོས་
རབ་གཏུད་ནས། །ཞེས་གང་གསུངས་པ། སྟོང་གཞི་དེ་བཞིན་ཉིད་གང་ཡིན་པ་དེ་
ཉིད་གནས་ལུགས་ཟབ་མོ་མཐར་ཐུག་པའི་སྐུ་བཞི་ཡིན་ཞེས་པའི་དོན་ཏེ། གཟུགས་
- 184 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
སྐུ་གཉིས་ནི་ཀུན་རྫོབ་ཡིན་པའི་ཕྱིར་གནས་ལུགས་ཟབ་མོ་མཐར་ཐུག་པའི་སྐུ་མ་
ཡིན་པས་སྤྲུལ་པ་དང་ལོངས་སྤྱོད་རྫོགས་པའི་སྐུ་ལ་ཡང་བདེན་གཉིས་རྣམ་དབྱེ་
ཤེས་དགོས་སོ། །དེ་ལྟར་དོན་དམ་པའི་སྤྲུལ་པ་དང་ལོངས་སྤྱོད་རྫོགས་པའི་སྐུ་ནི་
མཚན་ཉིད་ཐེག་པར་རབ་ཏུ་མ་གྲགས་ཤིང་རྒྱུད་སྡེ་རྣམ་དག་རྣམས་སུ་གསུངས་
པ་སེམས་འགྲེལ་གྱིས་གསལ་བར་མཛད་པ་ལས་རབ་ཏུ་རྟོགས་པ་ཡིན་ནོ། །ན་
མཿ ཞེས་པ་དེ་རྣམས་ལ་ཕྱག་འཚལ་བ་ཡང་ངེས་པའི་དོན་དུ་ནི། དཀྱིལ་འཁོར་
བཅུ་པོ་ཡང་དག་སྦྱོར། །མགོ་བོར་ཐལ་སྦྱར་ཕྱག་འཚལ་ལོ། །ཞེས་པའི་མན་ངག་
ཉམས་སུ་མྱོང་བ་ལས་རིག་པར་བྱ་ཞིང་དྲང་བའི་དོན་དུ་ནི་སྒོ་གསུམ་གུས་པས་
འདུད་པ་སྟེ་རབ་ཏུ་གྲགས་པ་ཡིན་ནོ། །
ཆོས་ཐམས་ཅད་ཀྱི་དེ་བཞིན་གང་ཡིན་པ་དེ་ཉིད། སྟོང་པ་ཉིད་དང་སྙིང་རྗེའི་
བདག །ཅེས་པ་ནས། དུས་ཀྱི་འཁོར་ལོས་བདག་སྐྱོངས་ཤིག །ཅེས་པའི་མཐར་
ཐུག་པས་བསྟན་པའི་ལྷ་དང་དཀྱིལ་འཁོར་ལ་སོགས་པར་གདོད་མ་ཉིད་ནས་
བཞུགས་པ་ཡིན་ནོ། །དེ་ལ། སྟོང་པ་ཉིད་ཅེས་གཞུང་ལུགས་རྣམ་དག་རྣམས་སུ་
གསུངས་ པའི་དོན་ནི་གཉིས་ཏེ། རང་གི་དངོས་པོ་སྟོང་པ་ཉིད་དང་གཞན་གྱི་
དངོས་པོ་སྟོང་པ་ཉིད་དོ། །དེ་ལ་རང་གི་དངོས་པོ་སྟོང་པ་ཉིད་ནི། ཆོས་ཐམས་
ཅད་རང་རང་ངོ་བོས་སྟོང་པ་སྟེ་དངོས་པོ་མེད་པས་སྟོང་པ་ཉིད་དོ། །གཞན་གྱི་
དངོས་པོ་སྟོང་པ་ཉིད་ནི། ཆོས་ཉིད་ལས་གཞན་པ་ཆོས་ཀྱི་གཞིའི་ངོ་བོ་ཉིད་དེ་དངོས་
པོ་མེད་པའི་ངོ་བོ་ཉིད་སྟོང་པ་ཉིད་དོ། །དེ་ལ་དངོས་པོ་མེད་པ་སྟོང་པ་ཉིད་ནི།
ཀུན་རྫོབ་ཀྱི་ཆོས་ཐམས་ཅད་གནས་ལུགས་ལ་རི་བོང་གི་རྭ་ལྟར་གཏན་ནས་མེད་
པའི་མེད་དགག་དང་སྒྲུབ་ཆོས་ཙམ་གྱིས་དོར་བ་སྟེ། འདི་ལ་སྟོང་པའི་སྟོང་པ་ཉིད་
- 185 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༩༽ །
ཅེས་བཅོམ་ལྡན་འདས་ཀྱིས་བཀའ་སྩལ་ཏོ། །དངོས་པོ་མེད་པའི་ངོ་བོ་ཉིད་སྟོང་
པ་ཉིད་ནི་ཀུན་རྫོབ་ཀྱི་དངོས་པོ་ཐམས་ཅད་གདོད་ནས་མེད་པའི་གཞིའི་ངོ་བོ་
ཉིད་གང་ཡིན་པ། མ་ཡིན་དགག་དང་སྒྲུབ་ཆོས་ཀྱིས་མ་དོར་བ་སྟེ་འདི་ལ་མི་སྟོང་
པའི་སྟོང་པ་ཉིད་ཅེས་བཅོམ་ལྡན་འདས་ཀྱིས་བཀའ་སྩལ་ཏོ། །རྒྱལ་བ་བྱམས་པའི་
ཞལ་སྔ་ནས་ཀྱང་། གང་ཟག་དང་ནི་ཆོས་རྣམས་ཀྱི། །དངོས་པོ་མེད་འདིར་སྟོང་
པ་ཉིད། །དེ་དངོས་མེད་པའི་དངོས་ཡོད་པ། །དེ་ནི་དེ་ལས་སྟོང་ཉིད་གཞན། །
ཞེས་དང་། གཉིས་དངོས་མེད་དང་དངོས་མེད་པའི། །དངོས་པོ་སྟོང་པའི་མཚན་
ཉིད་དོ། །ཞེས་རང་སྟོང་གཞན་སྟོང་གི་ཁྱད་པར་དང་། སྟོང་ཙམ་དང་སྟོང་གཞིའི་
ཁྱད་པར་དང་། བདེན་པ་གཉིས་ཀྱི་སྟོང་ཚུལ་གྱི་ཁྱད་པར་གསུངས་ཤིང་། ཡང་།
མེད་པའི་སྟོང་པ་ཉིད་ཤེས་ཤིང་། །དེ་བཞིན་ཡོད་པའི་སྟོང་ཉིད་དང་། །རང་བཞིན་
སྟོང་པ་ཉིད་ཤེས་ན། །སྟོང་པ་ཤེས་པ་ཞེས་བརྗོད་དོ། །ཞེས་ཀུན་རྫོབ་སྟོང་ཉིད་ལ་
ཡང་ཕྱེ་ན། ཀུན་བཏགས་དང་ལོག་པའི་ཀུན་རྫོབ་རྣམས་ཀུན་རྫོབ་ཀྱི་བདེན་པར་
ཡང་མ་གྲུབ་པ་དང་། གཞན་དབང་དང་ཡང་དག་ཀུན་རྫོབ་རྣམས་རང་བཞིན་
གཉུག་མའི་གནས་ལུགས་ལ་མ་གྲུབ་ཀྱང་ཀུན་རྫོབ་ཀྱི་བདེན་པར་གྲུབ་པ་སྟེ། དེ་
ལྟར་ཀུན་རྫོབ་ལ་རེ་ཞིག་སྟོང་ཚུལ་གཉིས་གསུངས་ཀྱང་། མཐར་སྟོང་ཉིད་དུ་
འདུས་ལ་དོན་དམ་བདེན་པ་ནི། ཀུན་རྫོབ་བཅོས་མ་གློ་བུར་བའི་ཆོས་གང་དུ་
ཡང་མ་གྲུབ་པས་དེ་རྣམས་ཀྱིས་སྟོང་ཡང་རང་བཞིན་གཉུག་མ་ཆོས་ཉིད་ཀྱི་ངོ་བོ་
ཉིད་དུ་འགྱུར་བ་མེད་ པར་ ཡོངས་སུ་གྲུབ་པས། མི་སྟོང་པའི་སྟོང་པ་ཉིད་དེ།
གཞན་དབང་དང་ཡང་དག་ཀུན་རྫོབ་ཀྱིས་ཀྱང་སྟོང་པའི་གཞིའོ། །དེ་ལྟར་བདེན་
པ་གཉིས་དང་ངོ་བོ་ཉིད་གསུམ་གྱི་སྟོང་ཚུལ་ནི་གནས་ལུགས་ལ་མེད་ཙམ་དང་།
- 186 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
མེད་པའི་གཞིའི་དོན་དུ་རྟོགས་ཤིང་། དེའང་རང་སྟོང་གཞན་སྟོང་གི་དོན་དང་སྟོང་
པའི་སྟོང་པ་ཉིད་དང༌། མི་སྟོང་པའི་སྟོང་པ་ཉིད་ཀྱི་དོན་དུ་རྟོགས་ན་སྟོང་པ་ཤེས་
པ་ཞེས་བརྗོད་ཀྱི། དེ་ལྟར་མ་ཡིན་པར་ཐམས་ཅད་རང་སྟོང་ཉིད་དམ་ཐམས་ཅད་
གཞན་སྟོང་ཉིད་དུ་ཁ་ཚོན་གཅོད་ན་ནི། སྟོང་པ་ཉིད་ལེགས་པར་རྟོགས་པ་མ་ཡིན་
ཞིང༌། སྟོང་པ་ཉིད་ལ་ལྟ་ཉེས་པའི་སྐྱོན་དུ་འགྱུར་ཞེས་པའི་དོན་ཏོ། །དེ་བཞིན་དུ།
ཆོས་ཐམས་ཅད་ངོ་བོ་ཉིད་མེད་པར་གསུངས་པའི་དགོངས་པ་ཡང་ཀུན་བཏགས་
གཞན་དབང་ལ་རང་གི་ངོ་བོ་ཉིད་མེད་པ་དང་། ཆོས་ཉིད་ཡོངས་གྲུབ་ཡང་དག་
པའི་མཐའ་ལ་ རང་ལས་གཞན་པ་འདུས་བྱས་ཐམས་ཅད་ཀྱི་ངོ་བོ་མེད་པ་ལ་
གསུངས་ཏེ། ཡང་དག་མཐའ་ནི་འདུས་བྱས་ཀྱི། །རྣམ་པ་ཐམས་ཅད་དབེན་པ་སྟེ། །
ཞེས་དང་། རྣམ་དབྱེར་བཅས་པའི་མཚན་ཉིད་ཅན། །གློ་བུར་དག་གིས་དབྱིངས་
སྟོང་གི །རྣམ་དབྱེ་མེད་པའི་མཚན་ཉིད་ཅན། །བླ་མེད་ཆོས་ཀྱིས་སྟོང་མ་ཡིན། །
ཞེས་སོ། །དེ་ལྟར་བདེན་པ་གཉིས་ཀྱིས་སྟོང་ཚུལ་སྟོང་ཙམ་དང་སྟོང་པའི་གཞི་
གང་ཡིན་པ་མེད་དགག་དང་མ་ཡིན་དགག་གི་ཚུལ་འདི་དག་ལ་ཕུང་པོ་རྣམ་པར་
དཔྱད་པ་ཆད་པའི་སྟོང་པ་ཉིད་དང་། རྣམ་པ་ཐམས་ཅད་ཀྱི་མཆོག་དང་ལྡན་པའི་
སྟོང་པ་ཉིད་ཅེས་ཀྱང་གསུངས་ཏེ། མགོན་པོ་འཇམ་པའི་དབྱངས་ཀྱི་ཞལ་སྔ་ནས།
ཕུང་ པོ་ རྣམ་ དཔྱད་ སྟོང་ པ་རྣམས། །ཆུ་ ཤིང་ ཇི་ བཞིན་ སྙིང་ པོ་མེད། །རྣམ་ པ་
ཐམས་ཅད་མཆོག་ལྡན་པའི། །སྟོང་ཉིད་དེ་ལྟར་འགྱུར་མ་ཡིན། །སྐྱེས་པ་མེད་པ་
འགགས་མེད་པའི། །ཤེས་བྱ་གང་ཞིག་འདིར་མཐོང་བ། །སྟོང་པའི་དངོས་པོའི་
སྟོང་པ་ཉིད། །ཕུང་པོ་རྣམས་རྣམ་དཔྱད་པ་མིན། །ཞེས་དང༌། རྗེ་བཙུན་སྤྱན་རས་
གཟིགས་དབང་ཕྱུག་གི་ཞལ་སྔ་ནས་ཀྱང་། དོན་འདི་ཉིད་ཡང་དང་ཡང་དུ་གསལ་
- 187 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
བར་གསུངས་ཤིང་། གསང་བདག་ཕྱག་ན་རྡོ་རྗེ་དང་། འཕགས་པ་རྡོ་རྗེ་སྙིང་པོ་
ལ་སོགས་པས་ཀྱང་གསུངས་ལ། འཕགས་པ་ཀླུ་སྒྲུབ་ཞབས་ཀྱིས་ཀྱང་། མ་སྐྱེས་
པ་ཡི་སྟོང་ཉིད་གཅིག །གཅིག་ནི་སྐྱེས་པ་སྟོང་པ་སྟེ། །མ་སྐྱེས་པ་ཡི་སྟོང་ཉིད་
མཆོག །སྐྱེས་པའི་ སྟོང་ པ་འཇིག་ པ་ ཡིན། །ཞེས་དང་། འཕགས་པ་ཐོགས་མེད་
ཞབས་ཀྱིས་ཀྱང་། གང་གིས་སྟོང་པ་དང་སྟོང་པའི་གཞི་གང་ཡིན་པའི་ཁྱད་པར་
རྟོགས་ན་སྟོང་ཉིད་ལ་ལེགས་པར་ཟིན་པ་ཞེས་གསུངས་ཤིང་། དེ་ལྟ་མ་ཡིན་པར་
ཐམས་ཅད་རང་སྟོང་ཉིད་དུ་འདོད་ན་སྟོང་ཉིད་ལ་ལོག་པར་ཟིན་པ་ཞེས་གསུངས་
ཏེ། འདི་ནི། སྟོང་པ་ཉིད་ལ་ལྟ་ཉེས་ན། །ཤེས་རབ་ཆུང་རྣམས་ཕུང་བར་འགྱུར། །
ཞེས་པ་དང་དོན་གཅིག་གོ །སྟོང་ཉིད་ཆེན་པོའི་མདོ་ལ་སོགས་པར་ཡང་། གང་
ཞིག་གང་ན་མེད་པ་དེ་དེས་སྟོང་ངོ་། །དེ་ལ་ལྷག་མ་གང་ཡིན་པ་དེ་འདིར་རྟག་ཏུ་
ཡོད་དོ། །འདི་ནི་སྟོང་པ་ཉིད་ལ་འཇུག་པ་ཡང་དག་པ་ཇི་ལྟ་བ་སྟེ། ཕྱིན་ཅི་མ་
ལོག་པ་ཡིན་ནོ། །ཞེས་ལེགས་པར་བཀའ་སྩལ་ཏོ། །དེ་ལྟར་སྟོང་ཉིད་ཀྱི་དབྱེ་བ་
དང་ཁྱད་པར་དང་མཚན་ཉིད་ངོས་འཛིན་པ་ལ་ཤིན་ཏུ་མཁས་པར་བྱས་ནས་
འདིར་ཕྱག་གི་ཡུལ་དུ་གསུངས་པའི་སྟོང་པ་ཉིད་ནི་གཞི་འབྲས་ངོ་བོ་དབྱེར་མེད་
ཀྱི་ཕྱག་རྒྱ་ཆེན་མོ་དང་། ཡུམ་ཆེན་མོ་དང་། སྣ་ཚོགས་ཡུམ་དང་། རྡོ་རྗེ་ཕག་མོ་
དང་། རྡོ་རྗེ་བདག་མེད་ལ་སོགས་པ་རྣམས་དང་། དེ་བཞིན་ཉིད་དང་། ཡང་དག་
པའི་མཐའ་དང་། མཚན་མ་མེད་པའི་དབྱིངས་དང་། དོན་དམ་པའི་བདེན་པ་དང་།
ཆོས་ཀྱི་དབྱིངས་ལ་སོགས་པ་རྣམས་དང་། ཨེ་གསང་མཁའ་ཁམས་བྷ་ག་དང་། །
ཆོས་འབྱུང་ཆུ་སྐྱེས་སེང་གེའི་ཁྲི། །ཞེས་སོགས་དང་དོན་གཅིག་པའི་ཕྱིར། སྟོང་
གཞི་དང༌། མ་ཡིན་དགག་དང༌། སྒྲུབ་ཆོས་མང་པོས་མ་དོར་བ་དང་། གཞན་གྱི་
- 188 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
དངོས་པོ་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་དང༌། མི་
སྟོང་པའི་སྟོང་པ་ཉིད་དང༌། རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་
ཉིད་དང་། སོ་སོ་རང་རིག་ཡེ་ཤེས་ལ་སྣང་བའི་སྟོང་པ་ཉིད་དང་། དམིགས་པ་དང་
བཅས་པའི་སྟོང་པ་ཉིད་རྣམས་ཡིན་གྱི། སྟོང་ཙམ་དང་མེད་དགག་དང་སྒྲུབ་ཆོས་
ཙམ་གྱིས་དོར་བ་དང་། རང་གི་དངོས་པོ་སྟོང་པ་ཉིད་དང་། དངོས་པོ་མེད་པ་སྟོང་
པ་ཉིད་དང་། སྟོང་པའི་སྟོང་པ་ཉིད་དང་། ཕུང་པོ་རྣམ་པར་དཔྱད་པའི་སྟོང་པ་ཉིད་
དང༌། བེམ་པོའི་སྟོང་པ་ཉིད་དང་། ཆད་པའི་སྟོང་པ་ཉིད་རྣམས་ནི་མ་ཡིན་ནོ། །སྙིང་
རྗེ་ལ་ཡང་བདེན་གཉིས་རྣམ་དབྱེ་ཤེས་དགོས་ཏེ་ཐུན་མོང་དུ་གྲགས་པ་སེམས་
ཅན་ལ་དམིགས་པ་དང༌། ཆོས་ལ་དམིགས་པ་དང་། དམིགས་པ་མེད་པའི་སྙིང་
རྗེ་རྣམས་ནི་ཀུན་རྫོབ་བོ། །ཐུན་མོང་མ་ཡིན་པ་གསང་སྔགས་ཟབ་མོའི་ཚུལ་ལ་
གྲགས་པའི་དམིགས་མེད་སྙིང་རྗེ་ནི་དོན་དམ་བདེན་པ་སྟེ། ཆོས་ཀྱི་དབྱིངས་ཉིད་
རང་གིས་རང་རིག་པའི་ཡེ་ཤེས་འདུས་མ་བྱས་རང་བཞིན་ལྷན་ཅིག་སྐྱེས་པའི་
བདེ་བ་ཆེན་པོ་མཁའ་ཁྱབ་ལྷུན་གྱིས་གྲུབ་པ་འགྱུར་མེད་མཆོག་གམ་གཞན་ནམ་
ཕ་རོལ་གྱི་བདེ་བའོ། །དེ་ལྟར་དོན་དམ་པའི་སྟོང་ཉིད་སྙིང་རྗེ་ནི་སྟོང་པ་ཆེན་པོ་
འགྱུར་མེད་ལྔ་དང་ཐིག་ལེ་སྟོང་པ་འགྱུར་མེད་དྲུག་གདོད་ནས་དབྱེར་མེད་ཅིང་རོ་
མཉམ་པ་ཨེ་ཝཾ་ཡི་གེ་རྡོ་རྗེ་སེམས་དཔའ་མ་ནིང་གི་གོ་འཕང་སྟེ། རང་བཞིན་
གཉུག་མ་གནས་ལུགས་ཀྱི་ལྷ་དང་སྔགས་དང་རྒྱུད་དང་དཀྱིལ་འཁོར་དང་ཕྱག་རྒྱ་
ཐམས་ཅད་ཀྱི་བདག་ཉིད་དོ། །དེས་ན་དེའི་བདག་ཅེས་པ། དོན་དམ་པའི་སྐུ་བཞི་
ཡེ་ཤེས་ལྔའི་བདག་ཉིད་ནམ་ཡང་མ་ཆད་པ་སྟེ། དེ་བཞིན་ཉིད་བདག་དག་པའི་
བདག །གཅིག་པུ་སྲ་མཁྲེགས་རྡོ་རྗེའི་བདག །རྡོ་རྗེ་ལས་སྐྱེས་རྡོ་རྗེའི་བདག །སྐྱེས་
- 189 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
མ་ཐག་ཏུ་འགྲོ་བའི་བདག །ཅེས་སོགས་རྒྱ་ཆེར་གསུངས་པ་གང་ཡིན་པའོ། །དེ་
ལྟར་ཟབ་མོ་མཐར་ཐུག་པའི་སྟོང་ཉིད་སྙིང་རྗེ་དབྱེར་མེད་པའི་བདག་གང་ཡིན་པ་
དེ་ཉིད་སྲིད་གསུམ་སྐྱེ་འཇིག་མེད་པའི་དངོས་ཏེ་སྐྱེ་འཇིག་མེད་པའི་སྲིད་པ་
གསུམ་ཞེས་པའི་དོན་ཏོ། །འདིར་ཆོས་ཐམས་ཅད་ལ་བདེན་གཉིས་རྣམ་དབྱེ་ཤེས་
ན། ཐུབ་པའི་བཀའ་ལ་མི་རྨོངས་ཤིང་ཚོགས་གཉིས་ཀྱི་འབྲས་བུ་འཐོབ་པའི་ཕྱིར་
སྲིད་གསུམ་ལ་ཡང་བདེན་གཉིས་རྣམ་དབྱེ་ཤེས་དགོས་ཏེ། ཀུན་རྫོབ་ཀྱི་སྲིད་
གསུམ་ནི་འདུས་བྱས་གློ་བུར་བ་ཡིན་པའི་ཕྱིར་སྐྱེ་འཇིག་ཅན་ནོ། །དོན་དམ་པའི་
སྲིད་གསུམ་ནི་རང་བཞིན་གཞུག་མ་འདུས་མ་བྱས་ཡིན་པའི་ཕྱིར་སྐྱེ་འཇིག་མེད་
པའོ། །དེ་བཞིན་དུ། སྐད་ཅིག་དང་རྟེན་འབྲེལ་ལས་མ་འདས་པ་དང་། འདས་པ་
ལ་སོགས་པའི་ཁྱད་པར་གཞན་ཡང་རྒྱ་ཆེར་རིག་པར་བྱ་སྟེ། རིགས་ལྡན་ས་བཅུ་
པའི་མན་ངག་ཟབ་མོ་ཐུན་མོང་མ་ཡིན་པ་དང་ལྡན་པ་ལས་སོ། །འདིར་དོན་དམ་
པའི་སྲིད་གསུམ་ལ་ཤེས་བྱེད་མེད་སྙམ་དུ་བསམ་པར་མི་བྱ་སྟེ། ཁམས་གསུམ་པོ་
འདི་མ་ལུས་པའི། །སངས་རྒྱས་གཟུགས་ནི་བསྒོམ་པར་བྱ། །ཞེས་དང་། རང་བྱིན་
བརླབས་པ་དག་ནི་སྟོང་པ་ལ། །ཁམས་གསུམ་པོ་ནི་མཐོང་བར་འགྱུར་བའི་མཚན།།
ཞེས་དང་། ལྷན་སྐྱེས་དགའ་བའི་རང་བཞིན་གྱིས། །སྲིད་གསུམ་བདག་ཉིད་དག་
ལ་གནས། །ཞེས་དང་། རྩ་ལྕུག་འཁྲི་ཤིང་ལ་སོགས་པ། །བརྟན་དང་གཡོ་བའི་དངོས་
པོ་ཀུན། །བདག་གི་དངོས་པོའི་རང་བཞིན་ལས། །དམ་པའི་དེ་ཉིད་ངེས་བསྒོམ་
བྱ། །ཞེས་དང་། རྡོ་རྗེ་མི་ཕྱེད་ཅེས་བྱར་བརྗོད། །སེམས་དཔའ་སྲིད་པ་གསུམ་གཅིག་
པ། །ཞེས་དང་། སྐད་ཅིག་རྣམ་བྲལ་རང་བཞིན་མེད་པ་དག་གི་སྲིད་པ་ཡོད། །ཅེས་
དང་། འཁོར་ལོ་སྲིད་གསུམ་ཀུན་ནས་དང་བ། ཞེས་དང་། ཁམས་གསུམ་པ་ཡི་
- 190 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
ཆོས་ཀྱི་སྐུ། །ཞེས་ལ་སོགས་དང་། སྲིད་མེད་སྲིད་པ། ཞེས་སོགས་རྒྱ་ཆེ་དུ་མར་
གསུངས་པའི་དོན། ཀུན་རྫོབ་སྲིད་གསུམ་གྱིས་སྟོང་ཞིང་དབེན་ལ་དག་པའི་གཞི་
གང་ཡིན་པ། ཆོས་ཉིད་སྲིད་གསུམ་གྱི་རྣམ་པ་ཅན་འཁོར་འདས་དབྱེར་མེད་དང་།
བདེན་གཉིས་དབྱེར་དང༌། བདེན་བཞི་དབྱེར་མེད་དེ། ངེས་དོན་ཟབ་མོ་བསྒོམས་
ཤིང་ངོ་འཕྲོད་པའི་སྤྱོད་ཡུལ་ཡིན་གྱི། དེ་ལས་གཞན་རྣམས་ཀྱི་སྤྱོད་ཡུལ་ནི་མ་
ཡིན་ནོ། །དེ་ལྟར་སྲིད་གསུམ་གྱི་རྣམ་པ་ཅན་ཆོས་དབྱིངས་ཡེ་ཤེས་ཆ་མེད་ཀུན་
འགྲོ་ཁྱབ་པ་པོ་དེ་ཉིད། ཤེས་པ་གཞན་བདེ་བ་ཆེན་པོའི་ཡེ་ཤེས་དང་ཤེས་བྱ་
གཞན་སྟོང་པ་ཆེན་པོའི་ཡེ་ཤེས་དག་གདོད་ནས་དབྱེར་མེད་ཅིང་རོ་མཉམ་པ་ནི་
ཤེས་དང་ཤེས་བྱ་གཅིག་པའི་སྐུ་སྟེ་ཤེས་དང་ཤེས་བྱའི་བདག་པོ་མཆོག་གོ །དེ་
ལྟ་བས་ན་ཤེས་དང་ཤེས་བྱ་ལ་ཡང་བདེན་གཉིས་རྣམ་དབྱེ་ཤེས་དགོས་པ་ཀུན་
རྫོབ་ཀྱི་ཤེས་དང་ཤེས་བྱ་གཞན་རིག་ཏུ་གཏོགས་པ་རྣམས་ནི་ཡུལ་དང་ཡུལ་ཅན་
ཐ་དད་པ་ཡིན་ཏེ། ཀུན་རྫོབ་ཀྱི་རྣམ་ཤེས་དྲུག་དང་ཡུལ་དྲུག་བཞིན་ནོ། །དོན་
དམ་གྱི་ཤེས་དང་ཤེས་བྱ། ཡུལ་དང་ཡུལ་ཅན། གང་ཡིན་པ་རྣམས་ནི་རོ་གཅིག་
པ་ཁོ་ན་སྟེ། མིག་གཞན་སའི་སྙིང་པོ་དང༌། གཟུགས་རྡོ་རྗེ་མ་དག་ཕན་ཚུན་རོ་
མཉམ་པ་བཞིན་ནོ། །དེ་བཞིན་དུ། གཞན་རྣམས་ལ་ཡང་སྦྱར་རོ། །དེ་ལྟར་འདི་ནི་
སྙིང་རྗེ་སྟོང་ཉིད་གཅིག་པའི་སྐུ་དང་། ཐབས་དང་ཤེས་རབ་གཅིག་པའི་སྐུ་དང་།
བདེ་ཆེན་དང་སྟོང་ཆེན་གཅིག་པའི་སྐུ་དང༌། ཧེ་དང་བཛྲ་གཅིག་པའི་སྐུ་དང་། བདེ་
མཆོག་དང་འཁོར་ལོ་གཅིག་པའི་སྐུ་དང་། དུས་དང་དུས་འཁོར་གཅིག་པའི་སྐུ།
ཞེས་པ་ལ་སོགས་པ་རྣམ་པ་མང་ཡང་རོ་གཅིག་པ་དང་། མིང་མང་ཡང་དོན་གཅིག་
པའི་ཚུལ་ལ་མཁས་པར་བྱ་དགོས་ཏེ། དེས་ན་འདིར་དཔལ་ལྡན་དུས་འཁོར་ལ་
- 191 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཕྱག་འཚལ། །ཞེས་པ་ཡང་ཇི་སྐད་དུ། དུས་ནི་འགྱུར་མེད་བདེ་ཤེས་པ། །ཐབས་
དང་སྙིང་རྗེའི་བདག་ཉིད་དེ། །འཁོར་ལོ་ཤེས་བྱའི་རྣམ་འགྲོ་དཔལ། །ཤེས་རབ་
སྟོང་ཉིད་བདག་ཉིད་དོ། །འདི་ནི་དཔལ་ལྡན་དུས་འཁོར་ལོ། །རྡོ་རྗེའི་རྣལ་འབྱོར་
ཐམས་ཅད་པ། །བདེན་པ་གཉིས་ལ་གནས་པ་འདི། །མངོན་པར་བརྗོད་པའི་བརྗོད་
བྱེད་འགྱུར། །ཞེས་སོགས་རྒྱ་ཆེར་གསུངས་སོ། །དེ་ལ་ཕྱག་འཚལ་བའི་དོན་ནི་
སྔར་བཤད་ཟིན་ཏོ། ། །
དེ་ལྟར་ཆོས་ཐམས་ཅད་ཀྱི་ཆོས་ཉིད་དེ་བཞིན་ཉིད་སྲིད་གསུམ་གྱི་རྣམ་པ་
ཅན་གང་ཡིན་པ་དེ་ཉིད་གནས་ལུགས་ཟབ་མོ་མཐར་ཐུག་པའི་སྟོང་ཉིད་སྙིང་རྗེ་
གཅིག་པའི་བདག་དང་། ཤེས་དང་ཤེས་བྱ་གཅིག་པའི་སྐུ་ཡང་ཡིན་ཞིང་། འགྱུར་
མེད་བདེ་བའི་ཤེས་པ་ཐབས་ཀྱང་ཡིན་ལ། ཤེས་བྱའི་རྣམ་པ་ཅན་གྱི་སྟོང་ཉིད་
ཤེས་རབ་ཀྱང་ཡིན་པ་འདི་ནི་ཀུན་རྫོབ་ཀྱི་སངས་རྒྱས་བྱོན་རུང་མ་བྱོན་རུང་གང་
ཟག་རྣམས་ཀྱིས་རྟོགས་རུང་མ་རྟོགས་རུང་མཐོང་རུང་མ་མཐོང་རུང་འགྲོ་བ་
རྣམས་ཀྱི་དཔལ་དུ་ནམ་ཡང་བཞུགས་པ་ཡིན་ཏེ། ཇི་སྐད་དུ། དེ་བཞིན་གཤེགས་
པ་རྣམས་བྱུང་ཡང་རུང་། མ་བྱུང་ཡང་རུང་། ཆོས་རྣམས་ཀྱི་ཆོས་ཉིད་དང་། ཆོས་
ཀྱི་དབྱིངས་དང་། ཆོས་ཀྱི་གནས་ཉིད་དང་། ཆོས་སྐྱོན་མེད་པ་ཉིད་དང་། དེ་བཞིན་
ཉིད་དང་། མ་ནོར་བ་དེ་བཞིན་ཉིད་དང་། གཞན་མ་ཡིན་པ་དེ་བཞིན་ཉིད་དང་། ཡང་
དག་པའི་མཐའ་དང་། བསམ་གྱིས་མི་ཁྱབ་པའི་དབྱིངས་ནི་རྟག་ཏུ་དེ་བཞིན་དུ་
གནས་པ་སྟེ། ཞེས་སོགས་དང་། ཆོས་ཀྱི་དབྱིངས་ལས་མ་གཏོགས་པ། །འདི་ལྟར་
ཆོས་ཡོད་མ་ཡིན་ཏེ། །ཞེས་སོགས་དང་། འགྲོ་བ་དག་ན་དེ་ལས་གཞན་ཡང་ཅུང་
ཟད་ཡོད་མིན་ལ། །ཞེས་སོགས་རྒྱ་ཆེར་གསུངས་སོ། ། །
- 192 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ། །
དེས་ན་ ཁ་ཅིག་གནས་ལུགས་ལ་རྣམ་གཅོད་ཙམ་མ་གཏོགས་ པ་ཡོངས་
གཅོད་དུ་གྲུབ་པ་གང་ཡང་མེད་ཅེས་འདོད་པ་ནི་ཤིན་ཏུ་འཁྲུལ་ཏེ་བཅོས་མ་གློ་
བུར་བའི་ཆོས་ཐམས་ཅད་ཀྱིས་གདོད་ནས་སྟོང་པའི་གཞི་ལ་རང་བཞིན་གཉུག་མ་
ཆོས་སྐུའི་ཡོན་ཏན་གང་གཱའི་ཀླུང་གི་བྱེ་མ་སྙེད་ལས་ཀྱང་འདས་པ་རྣམས་རང་
བཞིན་ལྷུན་གྱིས་གྲུབ་པར་བཞུགས་པའི་ཕྱིར་ཏེ། འོད་གསལ་བྱས་མིན་དབྱེར་
མེད་པར། །འཇུག་ཅན་གང་གཱའི་ཀླུང་གི་ནི། །རྡུལ་ལས་འདས་པའི་སངས་རྒྱས་
ཀྱི། །ཆོས་རྣམས་ཀུན་དང་ལྡན་པ་ཉིད། །ཅེས་དང་། རྣམ་དབྱེར་བྱས་པའི་མཚན་
ཉིད་ཅན། །ཞེས་སོགས་སྔར་དྲངས་པ་དང་། དེ་དག་གི་དོན་འཕགས་པ་དཔལ་ཕྲེང་
དང༌། མྱང་འདས་ཆེན་པོ་དང་། སངས་རྒྱས་ཕལ་པོ་ཆེ་ལ་སོགས་པ་དང་། རྒྱུད་
སྡེ་ཟབ་མོ་མང་པོར་ཡང་ཡང་བཀའ་སྩལ་པའི་ཕྱིར་དང༌། སེམས་འགྲེལ་ཟབ་མོ་
ཁྱད་པར་དུ་འཕགས་པ་རྣམས་ཀྱིས་རབ་ཏུ་གསལ་བར་མཛད་པའི་ཕྱིར་རོ། །
ད་ནི་རླུང་མེ་ཆུ་དང་ཞེས་པ་ལ་སོགས་པས་ཆོས་ཉིད་རྣམ་པ་ཐམས་ཅད་པ་དེ་
ཉིད་ཞལ་དང་ཕྱག་དང་དབྱིབས་དང་ཁ་དོག་ལ་སོགས་པ་རྣམ་པ་དུ་མའི་བདག་
ཉིད་དུ་བཞུགས་པ་གསལ་བར་བྱ་སྟེ། ནམ་མཁའི་དབྱིངས་སུ་རླུང་དང་མེ་དང་ཆུ་
དང་ས་ཡི་དཀྱིལ་འཁོར་ལ་ལྷུན་པོ་དང་སྐྱེ་འགྲོའི་རང་བཞིན་སྣ་ཚོགས་པད་མ་
དང་ཟླ་བ་ཉི་མ་སྒྲ་གཅན་སྟེ་སྲིད་པ་རྣམ་པ་བཅུ་ཞེས་གསུངས་པ་ལ། ཕྱི་ནང་
གཞན་གསུམ་དང༌། བདེན་པ་གཉིས་སུ་དབྱེ་བ་ཤེས་དགོས་སོ། །དེ་ལ་ཕྱི་རོལ་
ཏུ་འཇིག་རྟེན་གྱི་ཁམས་ལ་ཡང་རྣམ་པ་བཅུ་ནི་རབ་ཏུ་གྲགས་ལ། ནང་དུ་ནི་མིའི་
ལུས་ལ་ གཙུག་ཏོར་ནམ་མཁའི་ཁམས་ཡིན་ཞིང་། དཔྲལ་བ་དང༌། མགྲིན་པ་
དང༌། སྙིང་ཁ་དང་། ལྟེ་བ་རྣམས་ནི་རླུང་མེ་ཆུ་སའི་དཀྱིལ་འཁོར་ཡིན་ལ། ལྟེ་བ་
- 193 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ད༽
ནས་གསང་གནས་ཀྱི་བར་ནི་ལྷུན་པོ་དང་། གསང་བའི་པད་མ་ནི་སྣ་ཚོགས་ཆུ་
སྐྱེས་དང་། དེར་འདུས་པ་བཤང་གཅི་ཁུ་བ་འབབ་པའི་རྩ་རྣམས་ནི་ཟླ་ཉི་སྒྲ་གཅན་
ཡིན་ཏེ། ཕྱི་ནང་སྣོད་བཅུད་འཇིག་རྟེན་ཀུན་རྫོབ་ཀྱི་བདེན་པར་གཏོགས་པ་འདི་
ལའོ། །འདི་ལས་གཞན་ནམ་ཕ་རོལ་ལམ་མཆོག་ཏུ་གྱུར་པ། དོན་དམ་འཇིག་
རྟེན་ལས་འདས་པའི་བདེན་པ་ཆོས་ཉིད་དེ་བཞིན་ཉིད་ནི་རྣམ་པ་ཐམས་ཅད་པ་
ཡིན་པའི་ཕྱིར། སྔར་སྨོས་པ་དེ་རྣམས་ཀྱི་རྣམ་པའང་ཚང་སྟེ། དེ་རྣམས་ཀྱི་དངོས་
པོར་གྲུབ་པ་ནི་མ་ཡིན་ནོ། །འདི་ལ་དགོངས་ནས། རྣམ་པ་ཀུན་ལྡན་རྣམ་པ་མེད།།
ཅེས་དང༌། རྣམ་པ་བཅུ་པོ་དོན་བཅུའི་དོན། །ཞེས་སོགས་གསུངས་སོ། །དེ་ལྟར་
ཕྱི་ནང་ཀུན་རྫོབ་གློ་བུར་དྲི་མའི་སྦུབས་དང༌། གཞན་མཆོག་དོན་དམ་བདེ་གཤེགས་
སྙིང་པོ་ངོ་བོ་མི་གཅིག་ཀྱང་རྣམ་པ་འདྲ་བ་འདི་ལ་དགོངས་ནས། ཇི་ལྟར་ཕྱི་རོལ་
དེ་བཞིན་ནང་། །ཇི་ལྟར་ནང་ལ་དེ་བཞིན་གཞན། །ཞེས་ཡང་ཡང་གསུངས་ཏེ།
འབྲུའི་ཤུན་པ་དང་། སྙིང་པོ་ངོ་བོ་མི་གཅིག་ཀྱང་རྣམ་པ་མཚུངས་པ་བཞིན་ནོ། །
དེས་ན་འདིར་ཕྱི་ནང་ནི་གློ་བུར་དྲི་མ་ཡིན་ཞིང་། གཞན་ནམ་མཆོག་གམ་ཕ་རོལ་
ནི་བདེ་གཤེགས་སྙིང་པོ་ཡིན་པའི་ཕྱིར། བདེན་པ་གཉིས་སུ་འདུས་ཏེ་ངོ་བོ་ཉིད་
གསུམ་བདེན་པ་གཉིས་སུ་འདུ་བ་བཞིན་དང་། བདེན་པ་བཞི་དང་། ཆོས་ལྔ་ལ་
ཡང་བདེན་པ་གཉིས་སུ་འདུས་པ་བཞིན་ནོ། །དེ་ལ་གཞན་མཆོག་ཕ་རོལ་དོན་
དམ་བདེན་པ་ནི་སྤྲིན་ཡོད་མེད་ཀུན་ལ་ཁྱབ་པའི་ནམ་མཁའ་ལྟར་ཁམས་གསུམ་
གྱི་སེམས་ཅན་དང་། དུས་གསུམ་གྱི་སངས་རྒྱས་ཐམས་ཅད་ལ་ཁྱབ་པར་བཞུགས་
པའི་ཕྱིར། འགའ་ཞིག་ལ་དྲི་བཅས་སུ་བཞུགས་ཤིང་། འགའ་ཞིག་ལ་དྲི་བྲལ་དུ་
བཞུགས་ཀྱང་། རང་གི་ངོ་བོ་དབྱེར་མེད་རོ་མཉམ་ཆ་མེད་ཀུན་འགྲོ་ཀུན་ཁྱབ་
- 194 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ། །
ཉིད་ལས་གཞི་ཡང་ཡིན་ཞིང་། འབྲས་བུ་ཡང་ཡིན་པས་གཞི་འབྲས་ངོ་བོ་དབྱེར་
མེད་གནས་ལུགས་ཟབ་མོ་མཐར་ཐུག་པ་ཡིན་ཏེ། དེས་ན་འདི་ནི་འགའ་ཞིག་ལ་
དྲི་མ་སྦྱངས་པའི་གཞིར་ཡང་བཞུགས་ཤིང་། འགའ་ཞིག་ལ་དྲི་མ་བྲལ་བའི་གཞིར་
ཡང་བཞུགས་པ། རང་གི་ངོ་བོ་ནི་ཐམས་ཅད་ཀྱི་ཚེ་ཐམས་ཅད་དུ་རང་བཞིན་
གྱིས་རྣམ་པར་དག་པ་ཡིན་ནོ། །འདི་དག་ལ་དགོངས་ནས། ཆགས་སོགས་དྲི་མ་
ལྡན་པའི་སེམས། །འགྱུར་བ་འཁོར་བའི་རྒྱ་ཡིན་ཏེ། །དེ་དང་བྲལ་བས་རྣམ་པར་
དག །རང་བཞིན་དྲི་མེད་དག་པའོ། །ཞེས་དང་། ཆོས་ཀྱི་དབྱིངས་ནི་སྐྱེ་མ་ཡིན། །
ནམ་ཡང་འགག་པར་འགྱུར་བ་མེད། །དུས་རྣམས་ཀུན་ཏུ་ཉོན་མོངས་མེད། །ཐོག་
མ་བར་མཐའ་དྲི་མ་བྲལ། །ཞེས་དང༌། འགྲོ་བ་ཞི་བའི་ཆོས་ཉིད་དུ། །རྟོགས་ཕྱིར་
ཇི་ལྟར་ཉིད་དེ་ཡང་། །རང་བཞིན་གྱིས་ནི་ཡོངས་དག་ཕྱིར། །ཉོན་མོངས་གདོད་
ནས་ཟད་ཕྱིར་རོ། །ཞེས་དང་། ཟད་པ་གཉེན་པོས་ཟད་པ་མ་ཡིན་ཏེ། །སྔོན་ནས་
ཟད་པས་དེ་ཕྱིར་ཟད་ཅེས་བསྟན། །ཞེས་སོགས་དང་། ཇི་ལྟར་ནམ་མཁའ་རྟག་
ཏུ་ཀུན་སོང་འདོད། །དེ་བཞིན་དེ་ཡང་རྟག་ཏུ་ཀུན་སོང་འདོད། །ཇི་ལྟར་ནམ་མཁའ་
གཟུགས་གྱུར་ཀུན་ཏུ་སོང་། །དེ་བཞིན་དེ་ཡང་སེམས་ཅན་ཚོགས་ཀུན་སོང་། །ཞེས་
སོགས་རྒྱ་ཆེར་གསུངས་པའི་དགོངས་པ་ལ་རབ་ཏུ་མཁས་པར་བྱ་དགོས་སོ། །
དེས་ན་འདིར་ཆོས་ཐམས་ཅད་ཀྱི་སྟེང་ན་ཆོས་ཉིད་ཟབ་མོ་བཞུགས་པའི་
ཕྱིར། ནམ་མཁའ་ལ་འབྱུང་བ་བཞི་དང༌ ལྷུན་པོ་བརྟན་པའི་ ཁམས་དང༌། པད་
མའི་ཚུལ་གྱིས་གཡོ་བ་སེམས་ཅན་གྱི་ཁམས་དང་ཟླ་ཉི་དང་དུས་མེ་སྟེ་སྒྲ་གཅན་
རྣམས་ཀྱི་སྟེང་དུ་དཀྱིལ་འཁོར་ཆོས་ཀྱི་དབྱིངས་ཉིད་དོ། །དེ་ཡང་རྒྱན་དང་མཚན་
ཉིད་ཐམས་ཅད་ཡོངས་སུ་རྫོགས་པ་སྟེ། དེའི་སྙིང་པོར་གཙོ་བོའི་པད་མའི་ལྟེ་
- 195 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽
བར་ཟླ་ཉི་སྒྲ་གཅན་གཞན་གྱི་སྟེང་དུ་དབང་ཕྱུག་དང་ནི་བདུད་ཀྱི་མགོར་གཙོ་
བོའི་ཞབས་ནི་སྲིད་པའི་ཡུམ་གྱི་ཞབས་དང་ལྷན་ཅིག་བཀོད་གྱུར་པ། །ཞེས་པ་
ལས་འདིར་སྲིད་པ་ཡང་ཡིན་ལ། རྒྱལ་བ་ཀུན་གྱི་ཡུམ་ཡང་ཡིན་པ་ནི་སྲིད་པའི་
ཡུམ་སྟེ་འཁོར་འདས་དབྱེར་མེད་དོ། །དེ་ཡང་སྲིད་གསུམ་གཅིག་པ་དང་། སྲིད་
གསུམ་སྐྱེ་འཇིག་མེད་པ་དང་། ཀུན་ནས་དང་བའི་སྲིད་གསུམ་དང༌། སྐད་གཅིག་
དང་བྲལ་བའི་སྲིད་གསུམ་ཞེས་པ་ལ་སོགས་པའི་མན་ངག་ཟབ་མོ་ཉམས་སུ་མྱོང་
བའི་རྣལ་འབྱོར་པ་དག་གི་སྤྱོད་ཡུལ་ཡིན་གྱི། རྣམ་ཤེས་དང་རྟོག་གེའི་སྤྱོད་ཡུལ་
ནི་མ་ཡིན་ནོ། །དེ་བཞིན་དུ། གཙོ་བོ་ཡང་ སྲིད་པའི་ཡབ་ཅེས་ པར་དོན་ གྱིས་
འཐོབ་སྟེ་ཡབ་ཡུམ་གཉིས་སུ་མེད་པའི་ཕྱིར་དང་། གཉིས་ཀ་དེ་བཞིན་ཉིད་ཡིན་
པའི་ ཕྱིར་རོ། །དེ་ལྟར་དེ་བཞིན་ཉིད་ལ། ཉོན་མོངས་པ་དང༌། བདུད་ཀྱི་རླུང་
འདོད་མ་ཉིད་ནས་མ་གྲུབ་པའི་ཕྱིར་དང༌། དེ་ཐོབ་པའི་གང་ཟག་གིས་གཡོན་དང་
གཡས་ཀྱི་དབུགས་རྣམས་བཅད་པས་ཉོན་མོངས་བདུད་རྣམས་ལ་ཆོམས་པར་
མཚོན་པའི་ཕྱིར་དེ་དག་ཞབས་ཀྱིས་བརྫིས་པ་སྟེ། ཡབ་ཀྱི་གཡས་བརྐྱང་གཡོན་
བསྐུམ་པ་དང་། ཡུམ་གྱི་གཡོན་བརྐྱང་གཡས་བསྐུམ་པས་སོ། །དེ་ནི་དཀྱིལ་འཁོར་
གྱི་གཙོ་བོ་ཡིན་པའི་ཕྱིར། དཀྱིལ་འཁོར་པའི་ལྷ་ཡི་དབང་པོ་རྣམས་ཀྱིས་བཏུད་
ཅིང་ཀུན་རྫོབ་ཀྱི་ལྷའི་དབང་པོ་རྣམས་ཀྱིས་ཀྱང་འདུད་པའི་འོས་ཡིན་ཞེས་པ་སྟེ།
ཇི་སྐད་དུ། ཚངས་པ་ཁྱབ་འཇུག་དྲག་པོ་དག་ཀྱང་གང་གི་ཞབས་ཀྱི་ཆུ་སྐྱེས་དྲུང་དུ་
ལྷག་པར་སྐྱབས་འགྲོ་བ། །དུས་ཀྱི་འཁོར་ལོ་རྒྱལ་བ་མཆོག་བསྐྱེད་ཡོན་ཏན་མེད་
ཅིང་རྣམ་རྟོག་མེད་པ་དེ་ལ་ཕྱག་འཚལ་ལོ། །ཞེས་གསུངས་པ་བཞིན་ནོ། ། | ད།
ད་ནི་ཟླ་བའི་སྐུ་ཞེས་པ་ལ་སོགས་པས་དུས་རྣམ་པར་དག་པའམ། རྣམ་པར་
- 196 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
དག་པའི་དུས་གང་ཡིན་པ་དུས་གསུམ་དུས་མེད་རྟོགས་པ་པོ་དང་། དུས་གསུམ་
མཉམ་པ་ཉིད་ཀྱི་དུས་གསུམ་གསལ་བར་བྱ་སྟེ། འབྲུའི་ཤུན་པ་དང་མཚུངས་པ་
ཕྱི་ནང་ཀུན་རྫོབ་ཀྱི་དུས་རྣམས་ཇི་ལྟ་བ་དེ་བཞིན་དུ་འབྲུའི་སྙིང་པོ་དང་། མཚུངས་
པ་གཞན་མཆོག་དོན་དམ་བདེན་པའི་ལོ་གཅིག་དང་ཞག་གཅིག་ནི་ཟླ་བའི་སྐུ་
ཞེས་པ་སྐུ་གཅིག་སྟེ་སྔོན་པོའོ། །དེའི་བགྲོད་པ་གཉིས་ནི་ཟུང་གི་ཞབས་ཞེས་པ་
ཞབས་གཉིས་ཏེ། གཡོན་དཀར་པོ་དང་གཡས་དམར་པོའོ། །དེའི་དུས་གསུམ་ནི་
མེ་ཡི་མགྲིན་པ་ཞེས་པ་མགྲིན་པ་གསུམ་པ་སྟེ། གཡོན་དཀར་ཞིང་གཡས་དམར་
ལ་དབུས་མཐིང་ནག་གོ །དེའི་དུས་བཞི་ནི་ཆུ་གཏེར་ཞལ་ཞེས་པ་ཞལ་བཞི་པ་སྟེ།
མདུན་ཞལ་ནག་པོ་མཆེ་བ་གཙིགས་པ། གཡས་ཞལ་དམར་པོ་ཆགས་པ་དང་
བཅས་པ། གཡོན་ཞལ་དཀར་པོ་རབ་ཏུ་ཞི་བ། རྒྱབ་ཞལ་སེར་པོ་བསམ་གཏན་
ལ་གནས་པ་སྟེ། དེས་ན་སྣ་ཚོགས་མདོག་ཅེས་པའོ། །དེའི་དུས་དྲུག་ནི་ཕྲག་པ་
དྲུག་སྟེ། གཡོན་དང་གཡས་སུ་ནག་པོ་དང་དམར་པོ་དང་དཀར་པོའོ། །དེའི་ཟླ་བ་
དང་དུས་སྦྱོར་བཅུ་གཉིས་ནི་ཉི་མའི་དཔུང་པ་ཞེས་པ་དཔུང་པ་བཅུ་གཉིས་ཏེ།
གཡོན་དང་གཡས་སུ་ནག་པོ་གཉིས་དང་། དམར་པོ་གཉིས་དང་། དཀར་པོ་གཉིས་
སོ། །དེའི་ཕྱོགས་དང་དུས་སྦྱོར་ཕྱེད་པ་ཉེར་བཞི་ནི་རྒྱལ་བའི་ཕྱག་གི་པད་མ་ཞེས་
པ་ ཕྱག་ཉེར་བཞི་སྟེ། གཡོན་དང་གཡས་སུ་ནག་པོ་བཞི་དང་། དམར་པོ་བཞི་
དང་། དཀར་པོ་བཞིའོ། །དེའི་ཉིན་ཞག་དང་དབུགས་དྲུག་ཅུའི་བདག་ཉིད་སུམ་
བརྒྱ་དྲུག་ཅུ་ནི་སྟོང་པ་དྲུག་དང་མེ་ཡི་ཚིགས་ཞེས་པ་སོར་ཚིག་སུམ་བརྒྱ་དྲུག་ཅུ་
སྟེ། ཕྱག་རྣམས་ཀྱི་མཐེ་བོང་སེར་པོ། མཛུབ་མོ་དཀར་པོ། གུང་མོ་དམར་པོ། སྲིན་
ལག་ནག་པོ། མཐེའུ་ཆུང་ལྗང་ཁུ་རྣམས་སོར་གདུབ་ཀྱིས་སྤྲས་པའི་རྩ་བ་ནས་
- 197 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཚིགས་ཀྱི་ཕྲེང་བ་དང་པོ་ནག་པོ། གཉིས་པ་དམར་པོ། གསུམ་པ་དཀར་པོའོ། །
དེ་ལྟར་ཕྱིའི་དུས་གཞན་དང་ནང་གི་དུས་གཞན་དབྱེར་མེད་པ་དུས་ཀྱི་འཁོར་ལོ་
དོན་དམ་པའི་དུས་ཏེ་ཀུན་རྫོབ་ཀྱི་དུས་རྣམས་ནི་མ་ཡིན་ནོ། །ཞབས་དག་གིས་
ཟླ་བ་ཉི་མ་བསྲེག་ཟའི་དཀྱིལ་འཁོར་དག་ལ་ཞེས་པ་ནི་རྡོ་རྗེ་སེང་གེའི་ཁྲི་ལ་
བཞུགས་པ་སྟེ། ཇི་སྐད་དུ། ཟླ་བ་དང་ཉི་མ་དང་མེའི་དཀྱིལ་འཁོར་གཅད་དུ་མེད་
ཅིང་དབྱེར་མེད་ པའམ། ཨེ་ཡིག་ནམ་མཁའི་དབྱིངས་ནི་རྡོ་རྗེ་སེང་གེ་ ཁྲིའོ། །
ཞེས་གང་གསུངས་པའོ། །བདུད་དང་དྲག་པོ་སྐྲག་བཞིན་པ། །རོལ་པས་མནན་
པའི་ཞེས་པའི་དོན་ནི་བཤད་ཟིན་ལ་རྣམ་པ་ནི་འདོད་ལྷ་དམར་པོ་གདོང་གཅིག་
པ། ལག་པ་བཞིས་མེ་ཏོག་གི་མདའ་ལྔ་དང་། གཞུ་དང་། ཞགས་པ་དང་། ལྕགས་
ཀྱུ་འཛིན་པ་སྟེ། ཕུང་པོ་དང་། ཉོན་མོངས་པ་དང༌། འཆི་བདག་དང་། ལྷའི་བུའི་
བདུད་དང་། དྲག་པོ་དཀར་པོ་གདོང་གཅིག་པ་མིག་གསུམ་པ་ལག་པ་བཞིས་རྩེ་
གསུམ་དང༌། ཌ་མ་རུ་དང་། ཐོད་པ་དང༌། ཁ་ཊཾ་ག་འཛིན་པ་སྟེ། འདོད་ཆགས་
དང་། ཞེ་སྡང་དང་། གཏི་མུག་དང༌། ང་རྒྱལ་གྱི་བདག་ཉིད་དོ། །དེ་དག་སྐྲག་
བཞིན་པའི་སྙིང་ཁ་དང་མགོ་བོར་དུས་ཀྱི་འཁོར་ལོ་ཆོས་ཉིད་ཀྱི་རྣམ་པར་རོལ་
པའི་ཞབས་ཀྱིས་མནན་པ་ལ་བདུད་ཀྱི་དགའ་མ་དང་དྲག་པོའི་ཨུ་མ་དག་གིས་མ་
བཟོད་པར་གཙོ་བོའི་ཞབས་ལ་འཛིན་ཅིང་གདོང་ནི་དམན་པར་བྱེད་པའོ། །སྲིད་
མེད་སྲིད་པ་མཉམ་པ་ཞེས་པ་ནི་འགལ་འདུས་སྐྱོན་མེད་འཇིག་རྟེན་དཔེ་ལས་
འདས་པ་སྟེ། དོན་དམ་པའི་སྲིད་པ་དང་མཉམ་པ་ཉིད་ཀྱི་སྲིད་པའོ། །དེའི་ཕྱིར་
འཁོར་འདས་དབྱེར་མེད་དུས་ཀྱི་འཁོར་ལོ་སྟེ་གཅིག་པ་ཞེས་པ་ནི། ཆོས་ཀྱི་དབྱིངས་
ལས་མ་གཏོགས་པའི་ཆོས་འགའ་ཡང་མེད་པའི་ཕྱིར། མཐར་ཐུག་གི་ཐེག་པ་
- 198 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
གཅིག་པུ་དང༌། སྐྱབས་ གནས་ གཅིག་པུ་དང༌། བདེན་པ་གཅིག་པུ་དང༌། མྱང་
འདས་གཅིག་པུ་དང་། ཡེ་ཤེས་གཅིག་པུ་དང་། དགྲ་བཅོམ་གཅིག་པུ་དང༌། ཕྱག་
རྒྱ་ གཅིག་པུ་དང་། དངོས་གྲུབ་ གཅིག་པུ་དང་། བསྟན་ པ་ གཅིག་པུ་དང༌། སྐུ་
གཅིག་པུ་དང༌། རིགས་གཅིག་པུ་དང༌། སྤྱན་གཅིག་པུ་དང་། དཔེ་ཟླ་མེད་པ་དང་
འབའ་ཞིག་པའོ། །དེ་ནི་གདོད་མ་ཉིད་ནས་རང་བཞིན་ལྷུན་གྱིས་གྲུབ་པའི་ཚོགས་
གཉིས་ཚོགས་ནི་བསགས་པ་པོ་ཡིན་ཞིང་། རྡུལ་མེད་རྡུལ་བྲལ་དྲི་མ་མེད་ཉེས་པ་
སྤངས་པ་སྐྱོན་མེད་པ་ཡིན་ཡང་། དེ་ཐོབ་པའི་དོན་དུ་ལམ་གྱི་ཚོགས་གཉིས་སོག་
པ་དང༌། གློ་བུར་བའི་སྒྲིབ་པ་གཉིས་བསལ་བའི་སྒོ་ནས་རྒྱུད་ལ་ཐོབ་པར་བསྒྲུབ་
པར་བྱའོ། །
དེའི་ཕྱག་གཡས་པ་རྣམས་ན་རྡོ་རྗེ་དང་རལ་གྲི་དང་རྩེ་གསུམ་དང་གྲི་གུག་
དང་མེའི་མདའ་དང་རྡོ་རྗེ་ལྕགས་ཀྱུ་དང་སྒྲ་དང་བཅས་པའི་ཌ་མ་རུ་དང་ཐོ་བ་
དང་འཁོར་ལོ་དང་མདུང་དང་དབྱུག་པ་དང་དགྲ་སྟ་རྣམས་སོ། །གཡོན་པ་རྣམས་
ན་རྡོ་རྗེ་དྲིལ་བུ་དང་ཕུབ་དང་ཁ་ཊཾ་ག་ཁ་གྱེས་པ་དང་ཁྲག་གིས་གང་བའི་ཐོད་པ་
དང་གཞུ་དང་ཞགས་པ་དང་རིན་པོ་ཆེ་དང་པད་མ་དཀར་པོ་དང་དུང་དང་མེ་ལོང་
དང་རྡོ་རྗེ་ལྕགས་སྒྲོག་དང་ཚངས་པ་གདོང་བཞིའི་མགོ་བོ་རྣམས་ཏེ་དང་པོ་གཉིས་
ཀྱིས་ཡུམ་ལ་འཁྱུད་པའོ། །རལ་པའི་ཅོད་པན་ལ་སྣ་ཚོགས་རྡོ་རྗེ་དང༌། ཟླ་བ་
ཕྱེད་པ་དང་། རྡོ་རྗེ་སེམས་དཔའི་ཅོད་པན་ཅན་རྡོ་རྗེ་ནོར་བུ་དང་། རྡོ་རྗེ་རྣ་རྒྱན་དང་།
རྡོ་རྗེ་མགུལ་རྒྱན་དང༌། རྡོ་ རྗེ་ གདུབ་བུ་དང༌། རྡོ་ རྗེ་ སྐ་རགས་དང་། རྡོ་རྗེ་རྐང་
གདུབ་དང་། རྡོ་རྗེ་དར་དཔྱངས་དང་། རྡོ་རྗེ་ཕྲེང་བ་དང་། སྟག་གི་པགས་པའི་གོས་
འཛིན་པའི་ཕྱིར་སྟག་ལྤགས་དང་ནི་རྡོ་རྗེའི་རྒྱན་ལྡན་ཞེས་པ་སྟེ། རྡོ་རྗེ་ཕྲེང་ཐོགས་
- 199 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
དཔལ་དང་ལྡན། །རྡོ་རྗེའི་རྒྱན་གྱིས་བརྒྱན་པའོ། །རྡོ་རྗེའི་སྐུ་ཆེན་ཞེས་པ་ནི་མི་
ཆོད་པ་དང་མི་ཤིགས་པ་ཆེན་པོ་ཆོས་ཉིད་ཀྱི་སྐུ་སྟེ་སྟོང་ཉིད་རྡོ་རྗེར་བརྗོད་པར་བྱ།
ཞེས་དང་། བྱང་ཆུབ་སེམས་གང་དེ་རྡོ་རྗེ། །ཞེས་དང་། ཆོས་རྣམས་ཀུན་གྱི་དེ་བཞིན་
ཉིད། །སྟོང་པ་ཉིད་ནི་རྡོ་རྗེར་བརྗོད། །ཅེས་སོགས་ཀྱི་དོན་གཅིག་ཏུ་འདུས་པ་རྡོ་
རྗེའི་ཐེག་པ་དང༌། རྡོ་རྗེའི་སྔགས་དང༌། རྡོ་རྗེའི་དབྱིངས་དང་། རྡོ་རྗེའི་རྒྱུད་དང་།
རྡོ་རྗེ་འཛིན་པའོ། །དེ་ཉིད་ནི་འདུས་མ་བྱས་ཤིང་འགྱུར་བ་མེད་པའི་བདེ་བ་ཆེན་
པོ་སྟེ། རང་བཞིན་ལྷན་ཅིག་སྐྱེས་པ་རང་བྱུང་གི་ཡེ་ཤེས་དོན་དམ་པའི་བདེ་བ་
མཁའ་དབྱིངས་ཁྱབ་པའོ། །དེ་ལ་དུས་ཐམས་ཅད་དུ་རང་བཞིན་འོད་གསལ་རྣམ་
པ་ཐམས་ཅད་པའི་སྟོང་པ་ཉིད་སྣ་ཚོགས་ཡུམ་གྱིས་ཀུན་ནས་རབ་ཏུ་འཁྱུད་པ་ནི་
ཨེ་ཝཾ་ཟུང་འཇུག་སངས་རྒྱས་རིན་ཆེན་ཟ་མ་ཏོག་གོ །ཡུམ་དེ་ནི་ཤེས་རབ་ཀྱི་ཡན་
ལག་ཀྱང་ཡིན་ཞིང་ཡེ་ཤེས་རྡོ་རྗེ་ཡང་ཡིན་པའི་ཕྱིར་གསེར་མདོག་མའོ། །ཞལ་
བཞིའི་མདོག་ནི་བཅོམ་ལྡན་འདས་ཀྱི་རྒྱབ་ཞལ་གཙོ་བོར་བཞག་པ་ལྟ་བུར་
གཡས་དཀར་གཡོན་དམར་རྒྱབ་ནག་པ་སྟེ། མདུན་གྱི་ཞལ་ནི་སྐུ་མདོག་བཞིན་
ནོ། །ཕྱག་བརྒྱད་ཀྱི་གཡས་པ་རྣམས་ན་གྲི་གུག་དང་ལྕགས་ཀྱུ་དང་སྒྲ་དང་བཅས་
པའི་ཌ་མ་རུ་དང་བགྲང་ཕྲེང་དང༌། །གཡོན་པ་རྣམས་ན་ཐོད་པ་དང་ཞགས་པ་
དང་འདབ་མ་རྒྱས་པའི་པད་མ་དཀར་པོ་དང་རིན་པོ་ཆེ་བསྣམས་ཤིང་དང་པོ་
གཉིས་ཀྱིས་ཡབ་ལ་འཁྱུད་པ་རྡོ་རྗེ་སེམས་དཔའི་ཅོད་པན་ཅན་ཕྱག་རྒྱ་ལྔ་དང་ལྡན་
མ་སྟེ། རང་བཞིན་གཉུག་མ་འགོག་བདེན་དུ་གཏོགས་པའི་ཤེས་རབ་དང་ཡེ་ཤེས་
ཀྱི་ཕ་རོལ་ཏུ་ཕྱིན་མ་སྐད་ཅིག་དང་རྟེན་འབྲེལ་ལས་རྣམ་པ་ཐམས་ཅད་དུ་འདས་མའོ།།
འདིར་ཡབ་ཡུམ་དབྱེར་མེད་པའི་ཕྱིར་གཉིས་ཀའི་ས་བོན་ནི་ཧཱུཾ་ཡིག་གོ །།
200 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
འདུས་མ་བྱས་ཀྱི་སྦྱིན་པ་ལ་སོགས་པ་གཞན་བརྒྱད་ནི་ནུས་མ་གཞན་བརྒྱད་
དོ། །ནག་མོ་འབར་མའི་ཕྱག་གཡས་པ་རྣམས་ན་བདུག་སྤོས་ཀྱི་སྣོད་དང་། ཙན་
དན་གྱི་སྣོད་དང་། གུར་གུམ་གྱི་སྣོད་དང་། གླ་རྩི་དང་བཅས་པའི་ག་བུར་གྱི་སྣོད་
དང༌། གཡོན་པ་རྣམས་ན་དྲིལ་བུ་དང་པད་མ་དང་ལྷའི་ཤིང་གི་མེ་ཏོག་དང་མེ་
ཏོག་སྣ་ཚོགས་ཀྱི་ཕྲེང་བ་རྣམས་སོ། །དམར་མོ་འབར་མའི་གཡས་པ་རྣམས་ན་
མར་མེ་དང་དོ་ཤལ་དང་ཅོད་པན་དང་གདུབ་བུ་དང༌། གཡོན་པ་རྣམས་ན་གོས་
དང་སྐ་རགས་དང་རིན་པོ་ཆེའི་རྣ་རྒྱན་དང་རྐང་གདུབ་རྣམས་སོ། །དཀར་མོ་
འབར་མའི་གཡས་པ་རྣམས་ན་འོ་མའི་སྣོད་དང་ཆུའི་སྣོད་དང་མཆོག་གི་སྨན་དང་
ཆང་གི་སྣོད་དོ། །གཡོན་པ་རྣམས་ན་བདུད་རྩིའི་སྣོད་དང་གྲུབ་པའི་རོའི་སྣོད་དང་
བདུད་རྩིའི་འབྲས་བུ་དང་ཟས་ཀྱི་སྣོད་རྣམས་སོ། །སེར་མོ་འབར་མའི་གཡས་པ་
རྣམས་ན་དུང་དང་གླིང་བུ་དང་ནོར་བུ་དང་ཌ་མ་རུ་དང་། གཡོན་པ་རྣམས་ན་རྒྱུད་
མངས་དང་རྔ་དང་སྒྲ་སྒྲོགས་པའི་འཁར་རྔ་དང་ཟངས་དུང་རྣམས་སོ། །དེ་རྣམས་
ཀྱི་ཞལ་གྱི་མདོག་ནི་རང་རང་གི་ཕྱོགས་སུ་གཟིགས་པའི་གཙོ་བོའི་ཞལ་གྱི་ཁ་
དོག་གི་ངེས་པ་ལྟ་བུ་དང་ལྡན་པ་སྟེ། བཅོམ་ལྡན་འདས་ཀྱི་མདུན་ཞལ་གཙོ་བོར་
བཞག་པ་ལྟ་བུར་གཡོན་དཀར་གཡས་དམར་རྒྱབ་སེར་བ་ནི་ནག་མོ་འབར་མའི་
ཞལ་ལོ། །གཡས་ཞལ་གཙོ་བོར་བཞག་པ་ལྟ་བུར་གཡོན་ནག་གཡས་སེར་རྒྱབ་
དཀར་བ་ནི་དམར་མོའིའོ། །གཡོན་ཞལ་གཙོ་བོར་གཞག་པ་ལྟ་བུར་གཡོན་སེར་
གཡས་ནག་རྒྱབ་དམར་བ་ནི་དཀར་མོའིའོ། །སེར་མོའི་ཞལ་ནི་སྣ་ཚོགས་ཡུམ་གྱི་
བཞིན་ནོ། །རྩ་བའི་ཞལ་ནི་འདིར་རང་རང་གི་སྐུ་དང་མཚུངས་པས་གཙོ་བོ་དང་
ནི་དེའི་ཆ་ནས་མི་མཚུངས་སོ། །ཕྱོགས་བཞིར་གནས་པ་དེ་དག་དང་། ཞལ་ཕྱག་
- 201 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༡༩༽
དབྱིབས་མདོག་མཚུངས་པ་ནི་མེར་དུ་བ་མ་དང་། བདེ་བྲལ་ཏུ་སྨིག་རྒྱུ་མ་དང༌།
དབང་ལྡན་དུ་མེ་ཁྱེར་མ་དང༌། རླུང་དུ་མར་མེ་མ་རྣམས་རང་རང་གི་མདོག་དང་
མཚུངས་པའི་རྔ་ཡབ་བརྒྱད་བརྒྱད་དང་ལྡན་པ་བརྒྱད་ཀའང་ཕྱག་རྒྱ་ལྔ་དང་ལྡན་
པ་རྡོ་རྗེ་སེམས་དཔའི་ཅོད་པན་ཅན་རྡོ་རྗེ་སེམས་དཔའ་མཉེས་པར་མཛད་མ།
དབུ་མ་ཡེ་ཤེས་ཀྱི་དཀྱིལ་འཁོར་རྣམ་པར་དག་པའི་ཕྱིར་མཉམ་པའི་སྟབས་ཅན་
དོན་དམ་པའི་ཕ་རོལ་ཏུ་ཕྱིན་པ་གདོད་ནས་རང་བཞིན་གྱིས་ཡོངས་སུ་རྫོགས་པ་
ཀུན་རྫོབ་གློ་བུར་བའི་སྲོག་གི་དཀྱིལ་འཁོར་རྣམས་འགགས་པའི་གཞིར་གྱུར་པ་
སྟེ། དེ་དག་གི་སྔགས་ནི། ཤར་དང་ནུབ་ཏུ་ ཨ་ཨཱ། བྱང་དང་ལྷོར་ཨཾ་ཨཱ། མེར་
དང་རླུང་དུ་ཧ་ཧཱ། དབང་ལྡན་དང་བདེན་བྲལ་དུ་ཧཾ་ ཞེས་པ་ནུས་མ་བརྒྱད་ནི་
ཁྱབ་པར་བྱ་བའོ། །ཁྱབ་བྱེད་གཉིས་དང་ལྷན་ཅིག་བཅུར་མོས་པ་དེའི་ཚེ་ནི་ཕྲོ་ཧོ
ཞེས་པ་བསྣན་ནོ། །དེ་ལྟར་ནུས་མ་བཅུ་དང་ལྷན་ཅིག་པའི་གཙོ་བོ་དེ་ཉིད་གཞི་
འབྲས་ངོ་བོ་དབྱེར་མེད་འདུས་མ་བྱས་ཀྱི་སྐད་ཅིག་མ་བཞི་དང༌། མཁྱེན་པ་བཞི་
དང་། སྐུ་བཞི་དང་། རྡོ་རྗེ་བཞི་དང་། མངོན་པར་བྱང་ཆུབ་པ་བཞི་དང་། སེམས་
དཔའ་བཞི་ལ་སོགས་པ་གཞི་འབྲས་ཀྱི་བཞི་ཚན་རྣམས་མཚོན་པའི་མཚན་མ་
བཞི་སྟེ། ཐིག་ལེ་བཞི་དང་། གནས་སྐབས་བཞི་ལ་སོགས་པ་སྤང་བྱར་གཏོགས་
པའི་བཞི་ཚན་རྣམས་ཀྱིས་གདོད་ནས་རང་བཞིན་གྱིས་སྟོང་ཞིང་དབེན་ལ་རྣམ་
པར་དག་པའི་གཞིའོ། །
དེ་ཐོབ་པ་ལ་ནི་ལམ་གྱི་བདེན་པར་གཏོགས་པའི་ཚད་མེད་བཞི་དང་རྣམ་
པར་ཐར་བའི་སྒོ་བཞི་དང་རྡོ་རྗེའི་རྣལ་འབྱོར་བཞི་དང་། བསྙེན་བསྒྲུབ་བཞི་དང་།
དབང་བཞིའི་དོན་ཞུ་བདེ་འགྱུར་མེད་ཀྱི་དགའ་བ་བཞི་བསྒྲུབས་ནས་རླུང་སེམས་
202 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
འཕོ་བའི་བག་ཆགས་དང་དེས་བསྐྱེད་པའི་གློ་བུར་དྲི་མ་མཐའ་དག་ཟད་པར་བྱ་
དགོས་ཏེ། འདིར་དེའི་དབང་དུ་བྱས་ནས། ཚད་མེད་རྣམ་ཐར་རྡོ་རྗེའི་རྣལ་འབྱོར་
དབང་དང་བསྙེན་བསྒྲུབ་དགའ་བ་བཞིས། །ལུས་ངག་སེམས་དང་ཆགས་པའི་
ཐིག་ལེ་གནས་སྐབས་རྣམ་བཞི་རྣམ་དག་པ། །ཞེས་སྨོས་སོ། །སྐུ་བཞི་རྡོ་རྗེ་བཞི་
ལ་སོགས་པའི་སྔགས་ནི། ཨོཾ་ཨཱ༔ཧཱུྃ་ཧོ༔ ཞེས་པ་ཆོས་ཀྱི་དུང་སྟེ་སྒྲ་ཆེན་ལྡན་དང༌།
ཆོས་ཀྱི་གཎྜི་སྒྲ་བོ་ཆེ་དང་། ཡིད་བཞིན་ནོར་བུ་ཆེན་པོ་འཆང་དང་། དཔག་བསམ་
ཤིང་ཆེན་རྒྱས་པ་རྣམས་ཀྱིས་ཏེ། སྐུའི་རྟ་བབས་ལ་གནས་པ་ཕྱོགས་བཅུར་ཆོས་
ཀྱི་རྔ་བོ་ཆེ་དང་། བུམ་པ་བཟང་པོ་ཆེ་བའི་མཆོག་དང་། ཆོས་ཀྱི་འཁོར་ལོ་ནག་པོ་
དང༌། བྱང་ཆུབ་ཀྱི་ཤིང་སེར་པོ་རྣམས་ཀྱི་ཡང་ངོ༌། །
བདུད་རྩིའི་བུམ་པ་བཅུ་ནི་ཧ་ཧཧི་ཧཱི་ཧོར་ཧོརཱ་ཧུ་ཧཱུཾ་ཧཱུཾ་ཧཱུཾ། ཞེས་པ་སྟེ། སྟེང་
དང་འོག་ཏུ་ཁུ་བ་དང་རྡུལ་འགགས་པའི་གཞི་ཁུ་བ་གཞན་དང་རྡུལ་གཞན་གྱི་
གང་བ་རེ་རེ་དང༌། ཤར་དུ་ རྐང་ འགགས་ པའི་གཞི་ རྐང་ གཞན་ གྱིས་ གང་ བ་
གཉིས་དང་། ལྷོར་ཁྲག་འགགས་པའི་གཞི་ཁྲག་གཞན་གྱིས་གང་བ་གཉིས་དང༌།
བྱང་དུ་གཅི་བ་འགགས་པའི་གཞི་གཅི་བ་གཞན་གྱིས་གང་བ་གཉིས་དང༌། ནུབ་
ཏུ་བཤང་བ་འགགས་པའི་གཞི་བཤང་བ་གཞན་གྱིས་གང་བ་གཉིས་སོ། །ཡང་ན་
གཞན་མཆོག་ཕ་རོལ་གྱི་བདུད་རྩི་དེ་རྣམས་ཀྱིས་གང་བའི་ཐོད་པ་བཅུ་སྟེ་དེས་ན་
ཚིགས་སུ་བཅད་པའི་དོན་ཡང་རྟོགས་པར་སླའོ། ། །
ད་ནི་འདུ་བྱེད་རླུང་དང་ཞེས་པ་ལ་སོགས་པས་ཕུང་པོ་གཞན་དང་ཁམས་
གཞན་ལ་སོགས་པ་ཆོས་ཉིད་ཀྱི་ཕུང་པོ་ཁམས་སོགས་གང་ཡིན་པ་རྣམ་པར་དག་
པའི་ཕུང་པོ་ཁམས་སོགས་རྣམས་དོན་དམ་པའི་ལྷ་རྣམས་སུ་གསུངས་པ་གསལ་
- 203 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
བར་བྱ་སྟེ། འདུ་བྱེད་གཞན་ཆོས་ཉིད་ཀྱི་འདུ་བྱེད་དོན་ཡོད་གྲུབ་པ་དང་རླུང་གཞན་
ཆོས་ཉིད་ཀྱི་རླུང་སྒྲོལ་མ་ནི་ཡེ་ཤེས་འཁོར་ལོའི་ཤར་དང་མེར་བཞུགས་པ་དང་།
ངག་གི་དབང་པོ་གཞན་ཆོས་ཉིད་ཀྱི་ངག་གི་དབང་པོ་བགེགས་མཐར་བྱེད་ནི་
ཤར་སྒོར་བཞུགས་པ་དང༌། སྣ་དང་རེག་བྱ་གཞན་ཆོས་ཉིད་ཀྱི་སྣ་དང་རེག་བྱ་
ནམ་མཁའི་སྙིང་པོ་དང༌། རེག་བྱ་རྡོ་རྗེ་མ་ནི་ལྷ་སྣམ་ལ་ཤར་སྒོའི་གཡས་དང་
གཡོན་མཚམས་སུ་བཞུགས་པ་སྟེ་ཐམས་ཅད་ཀྱང་། འདུས་མ་བྱས་ཤིང་ལྷུན་གྱིས་
གྲུབ། །གཞན་གྱི་རྐྱེན་གྱིས་རྟོག་མིན་པ། །ཆོས་སྐུ་གཙང་བའི་མཐར་ཐུག་པའོ། །
ཕྱག་མཚན་རྣམས་ནི་གཡས་གསུམ་དང་གཡོན་གསུམ་གྱི་ཕྱག་ལ་གོ་རིམ་བཞིན་
ཏེ་ཉི་ཟླའི་གདོང་ལྡན་ཞེས་པ་ཡང་གཡས་ཞལ་དམར་ཞིང་གཡོན་ཞལ་དཀར་
བའི་དོན་ཡིན་ལ་རྩ་བའི་ཞལ་ཡང་སྐུ་མདོག་བཞིན་ནོ། །དེ་རྣམས་ནི་སྤྲིན་ནག་
དང་མཚུངས་པར་མཐིང་ནག་སྟེ། ས་ཡི་རིགས་ཀྱིས་འཁྱུད་ཅེས་པ་སྤྱན་མ་དང༌།
རྟག་པ་དང་། རེངས་བྱེད་མ་དང་། དྲི་རྡོ་རྗེ་མ་དང་། སྒྲིབ་པ་རྣམ་སེལ་རྣམས་ཀྱིས་
གོ་རིམ་བཞིན་དུ་འཁྱུད་པའོ། །དེ་བཞིན་དུ། ཚོར་བ་གཞན་གདོད་ནས་རྣམ་པར་
དག་པའི་ཚོར་བ་རིན་ཆེན་དབང་པོ་དང་མེ་གཞན་གདོད་ནས་རྣམ་པར་དག་པའི་
མེ་གོས་དཀར་མོ་དག་ཡེ་ཤེས་འཁོར་ལོའི་ལྷོ་དང་བདེ་བྲལ་ན་བཞུགས་པ་དང༌།
ལག་པའི་དབང་པོ་གཞན་གདོད་ནས་རྣམ་པར་དག་པའི་ལག་པའི་དབང་པོ་
རྨུགས་བྱེད་ནི་ལྷོ་སྒོར་བཞུགས་པ་དང་། མིག་དང་རོ་གཞན་གདོད་ནས་རྣམ་པར་
དག་པའི་མིག་དང་རོ་ས་ཡི་སྙིང་པོ་དང་རོ་རྡོ་རྗེ་མ་དག་ལྷ་སྣམ་ལ་ལྷོ་སྒོའི་གཡས་
དང་བདེན་བྲལ་དུ་བཞུགས་པ་རྣམས་རྡོ་རྗེ་རྒྱལ་པོ་བདེ་བ་ཆེ་ཞེས་པ་ཆོས་སྐུ་བདེ་
བའི་ཕ་རོལ་ཏུ་ཕྱིན་པ་ཡིན་ལ་མཱ་མ་ཀཱི་དང་འོད་དཔག་མེད་དང་ཁེངས་བྱེད་དང་
- 204 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
འཇིག་རྟེན་དབང་པོ་དང་གཟུགས་རྡོ་རྗེ་མ་སྟེ་ཆུའི་རིགས་དེ་རྣམས་ཀྱིས་གྲངས་
བཞིན་དུ་འཁྱུད་པའོ། །གཞན་རྣམས་ནི་རྟོགས་པར་སླའོ། །
འདུ་ཤེས་གཞན་རྡོ་ རྗེའི་ འདུ་ཤེས་སྣང་བ་མཐའ་ཡས་དང་། ཆུ་གཞན་རྡོ་
རྗེའི་ཆུ་མཱ་མ་ཀཱི་དག་ཡེ་ཤེས་འཁོར་ལོའི་བྱང་དང་དབང་ལྡན་དུ་བཞུགས་པ་དང༌།
རྐང་པའི་དབང་པོ་གཞན་རྡོ་རྗེའི་ཁེངས་བྱེད་ནི་བྱང་སྒོར་བཞུགས་པ་དང་། ལྕེ་
དང་གཟུགས་གཞན་རྡོ་རྗེའི་ལྕེ་དང་། གཟུགས་འཇིག་རྟེན་དབང་པོ་དང་། གཟུགས་
རྡོ་རྗེ་མ་དག་ལྷ་སྣམ་ལ་བྱང་སྒོའི་གཡས་དང་དབང་ལྡན་དུ་བཞུགས་པ་རྣམས།
ཡེ་ཤེས་སྐུ་སྟེ་རང་འབྱུང་བ། །ཡེ་ཤེས་ལུས་ཅན་དེ་བཞིན་གཤེགས། །ཆོས་སྐུ་
བདག་གི་ཕ་རོལ་ཏུ་ ཕྱིན་པ་ལ་གོས་དཀར་མོ་དང༌། རིན་ཆེན་དབང་པོ་དང་།
རྨུགས་བྱེད་མ་དང་། རོ་རྡོ་རྗེ་མ་དང་། སའི་སྙིང་པོ་སྟེ། མེའི་རིགས་དེ་རྣམས་ཀྱིས་
འཁྱུད་པའོ། །
གཟུགས་ཀྱི་ཕུང་པོ་གཞན་དེ་བཞིན་ཉིད་ཀྱི་གཟུགས་ཀྱི་ཕུང་པོ་རྟག་པ་དང་
ས་གཞན་དེ་བཞིན་ཉིད་ཀྱི་ས་སངས་རྒྱས་སྤྱན་མ་དག་ཡེ་ཤེས་འཁོར་ལོའི་ནུབ་
དང་རླུང་ན་བཞུགས་པ་དང༌། བཤང་ལམ་གཞན་དེ་བཞིན་ཉིད་ཀྱི་བཤང་ལམ་
རེངས་བྱེད་ནི་ནུབ་སྒོར་བཞུགས་པ་དང་། ལུས་དང་དྲི་གཞན་དེ་བཞིན་ཉིད་ཀྱི་
ལུས་དང་དྲི་སྒྲིབ་པ་རྣམ་སེལ་དང་དྲི་རྡོ་རྗེ་མ་དག་ལྷ་སྣམ་ལ་ནུབ་སྒོའི་གཡས་
དང་རླུང་དུ་བཞུགས་པ་རྣམས་རང་བཞིན་འོད་གསལ་གྱི་གཟུགས་ཏེ་གཟུགས་
མེད་གཟུགས་བཟང་དམ་པ་ཆོས་སྐུ་རྟག་པའི་ཕ་རོལ་ཏུ་ཕྱིན་པ་ལ་སྒྲོལ་མ་དང་
དོན་ཡོད་གྲུབ་པ་དང་ཤིན་ཏུ་སྟོབས་མ་དང་རེག་བྱ་རྡོ་རྗེ་མ་དང་ནམ་མཁའི་སྙིང་
པོ་སྟེ་རླུང་གི་རིགས་དེ་རྣམས་ཀྱིས་འཁྱུད་པའོ། །
- 205 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༩༽
རྣ་བ་གཞན་བདེ་གཤེགས་སྙིང་པོ་ནི་རྣ་བ་ཕྱག་ན་རྡོ་རྗེ་ལྗང་ཁུ་ཆོས་ཁམས་
གཞན་བདེ་གཤེགས་སྙིང་པོའི་ཆོས་ཀྱི་ཁམས་ཆོས་ཁམས་རྡོ་རྗེ་མ་ལྗང་ཁུ་དག་ལྷོ་
སྒོ་དང་ནུབ་སྒོའི་གཡོན་དུ་ལྷ་སྣམ་ལ་བཞུགས་པ་དང་། ཡིད་གཞན་བདེ་གཤེགས་
སྙིང་པོའི་ཡིད་ཀུན་ཏུ་བཟང་པོ་སྔོན་པོ་དང་། སྒྲ་གཞན་བདེ་གཤེགས་སྙིང་པོའི་
སྒྲ་སྒྲ་རྡོ་རྗེ་མ་སྔོན་མོ་དག་ཤར་སྒོ་དང་བྱང་སྒོའི་གཡོན་དུ་ལྷ་སྣམ་ལ་བཞུགས་པ་
སྟེ། རྣ་བ་དང་སྒྲ་གཞན་ཕན་ཚུན་སྦྱོར་ཞིང་ཡིད་དང་ཆོས་ཁམས་གཞན་ཕན་ཚུན་
ཡང་དག་པར་སྦྱོར་བའོ། །
ལྷ་སྤྲོ་བ་ལ་སོགས་པའི་སྐབས་སུ་མི་བསྐྱོད་པ་དང་རྡོ་རྗེ་དབྱིངས་ཀྱི་དབང་
ཕྱུག་མ་ནི་ཕྱག་ན་རྡོ་རྗེ་དང་མཚུངས་ཤིང་། རྡོ་རྗེ་སེམས་དཔའ་དང་ཤེས་རབ་ཀྱི་
ཕ་རོལ་ཏུ་ཕྱིན་མ་ནི་ཀུན་ཏུ་བཟང་པོ་དང་མཚུངས་པ་སྲུང་འཁོར་ལ་སོགས་པའི་
སྐབས་སུ་གཙུག་ཏོར་དང་གནོད་མཛེས་ནི་མི་བསྐྱོད་པ་དང་། རྡོ་རྗེ་སེམས་དཔའ་
ལྟ་བུ་སྟེ་དེ་ཐམས་ཅད་ཀྱང་ཁྱབ་བྱེད་འདྲེས་པ་དབུས་ཀྱི་ཆ་སྟོང་པའི་རིགས་ལ་
སྟེང་དང་འོག་ཏུ་ནམ་མཁའ་དང་ཡེ་ཤེས་གཞན་གྱིས་ཕྱེ་བ་ཡིན་ཞིང་། ཁ་དོག་
གཞན་བཞི་ནི་ཁྱབ་པར་བྱ་བ་ཕྱོགས་བཞིར་གནས་པ་མ་འདྲེས་པའི་རིགས་སོ། །
གདན་གྱིས་ངེས་པ་ནི། ཐབས་གཙོ་བོར་གྱུར་པ་རྣམས་ཆུ་སྐྱེས་དཀར་པོའི་
ལྟེ་བར་ཉི་མའི་དཀྱིལ་འཁོར་ལ་སྟེ། ཉིན་མོ་བཅོམ་ལྡན་རྡོ་རྗེ་ཅན། །ཞེས་དང་།
ཤེས་རབ་གཙོ་བོར་གྱུར་པ་རྣམས་འདམ་སྐྱེས་དམར་པོའི་ལྟེ་བར་ཟླ་བའི་དཀྱིལ་
འཁོར་ལ་སྟེ། མཚན་མོ་ཤེས་རབ་རབ་ཏུ་གྲགས། །ཞེས་པའི་དབང་དུ་བྱས་པའོ།།
གདན་གྱི་ངེས་པ་གཞན་ནི། དཔག་བསམ་ལྗོན་ཤིང་དུ་བསྟན་ཏོ། །
བཞུགས་ཚུལ་གྱི་ངེས་པ་ནི། རྒྱལ་བ་དང་རྒྱལ་སྲས་གཙོ་བོར་གྱུར་པ་རྣམས་
- 206 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
རྡོ་ རྗེའི་དཀྱིལ་ཀྲུང་དང༌། ཁྲོ་རྒྱལ་རྣམས་གཡས་བརྐྱང་གི་སྟབས་ཀྱིས་གནས་
ཤིང་རྒྱལ་བའི་རིག་མ་དེ་བཞིན་གཤེགས་མ་རྣམས་དང་སྒྲ་རྡོ་རྗེ་མ་ལ་སོགས་པ་
བྱང་ཆུབ་སེམས་མ་གཙོ་བོར་གྱུར་པ་རྣམས་པད་མའི་གདན་གྱིས་བཞུགས་པ་ལ་
འཁྱུད་ཚུལ་གྱི་ངེས་པ་ནི་གཡས་བརྐྱང་གིས་གནས་པ་ལ་གཡོན་བརྐྱང་གིས་འཁྱུད་
ཅིང༌། རྡོ་རྗེ་གདན་ལ་རྡོ་རྗེའི་གདན་གྱིས། པད་མའི་གདན་ལ་པད་མའི་གདན་གྱིས།
ས་ག་ལ་ས་གས། ཟླུམ་པོ་ལ་ཟླུམ་པོས་འཁྱུད་པ་སྟེ་ཐམས་ཅད་དུ་ངེས་པའོ། ། །
སྤྱན་གྱི་ངེས་པ་ནི། ཐམས་ཅད་ཞལ་རེ་རེ་ལ་སྤྱན་གསུམ་གསུམ་མོ། །
དེ་རྣམས་ཀྱི་སྔགས་ནི། ཨ་ཨཱ། ཨི་ཨཱི། རི་རཱི། ཨུ་ཨཱུ། ལི་ལཱི། ཞེས་པ་དེ་བཞིན་
གཤེགས་པ་དང་གཤེགས་མ་རྣམས་སོ། །ཨ་ཨཱ། ཨེ་ཨེ། ཨར་ཨཱར། ཨོ་ཨཽ། ཨལ་
ཨཱལ། ཨོཾ་ཨཱཿ ཞེས་པ་བྱང་ཆུབ་སེམས་དཔའ་དང་སེམས་མ་རྣམས་སོ། །ཡཾ་རཾ་ཝཾ་
ལཾ་ཞེས་པ་ཁྲོ་རྒྱལ་བཞིའོ། །སྟེགས་བུ་ལ་ཤར་སྒོའི་གཡོན་དང་གཡས་སུ་དྲི་མཆོག་
མ་དང་ཕྲེང་མ་ནག་མོ། དེ་བཞིན་དུ། ལྷོར་བདུག་སྤོས་མ་དང་སྣང་གསལ་མ་དམར་
མོ། བྱང་དུ་བདུད་རྩི་མ་དང་འབྲས་བུ་མ་དཀར་མོ། ནུབ་ཏུ་སྒེག་མོ་དང་བཞད་མ་
སེར་མོ། སྟེང་དུ་གར་མ་དང་སྒྲ་མ་ལྗང་ཁུ། འོག་ཏུ་གླུ་མ་དང་འདོད་མ་སྔོན་མོ་སྟེ་
འདི་ནི་དབང་གི་ལེའུར་གསུངས་པའོ། །སྒྲུབ་ཐབས་ལེའུར་ནི། བྱང་དུ་སྒྲ་མ་དང་
གར་མ། ནམ་མཁར་གླུ་མ་དང་འདོད་མ། འོག་ཏུ་བདུད་རྩི་མ་དང་འབྲས་བུ་མ།
ཞེས་གསུངས་ཏེ། གང་བྱས་ཀྱང་རུང་བ་ལ་དགོངས་པའི་ཕྱིར་གདམ་ཀ་ཅན་ནོ། །
དེ་བཞིན་དུ། ཀ་སྡེ་བརྩེགས་པ་ཐུང་རིང་ལ་སྒྲ་མ་དང་གར་མ་ཞེས་ཡིད་ཀྱི་
མཆོད་པའི་སྐབས་སུ་གསུངས་པ་དང་ཕན་ཚུན་མི་མཐུན་པར་སྣང་བ་ཡང་། ཆོས་
ཉིད་རོ་གཅིག་པ་ཉིད་ཀྱིས་གང་ལྟར་བྱས་ཀྱང་རུང་བ་ལ་དགོངས་པར་གསལ་ལོ།།
- 207 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
དེ་ལ་སྟེང་འོག་ཏུ་གང་གསུངས་པ་རྣམས་ནི། རྟ་བབས་ཀྱི་སྟེང་གི་མཆོད་
པའི་ལྷ་མོའི་གནས་ལ་སྟེ། སྟེང་གི་གཟུངས་མ་དག་ཤར་དང་ནུབ་ཀྱི་རྟ་བབས་
དང་། འོག་གི་གཟུངས་མ་དག་བྱང་དང་ལྷོའི་རྟ་བབས་ཀྱི་སྟེང་དུའོ། ། །
གསུང་གི་དཀྱིལ་འཁོར་གྱི་ལྷ་སྣམ་ལ་ཕྱོགས་བཞིར་ཆུ་སྐྱེས་འདབ་བརྒྱད་
དམར་པོ་དང་མཚམས་བཞིར་དཀར་པོ་རྣམས་ལ་རྣལ་འབྱོར་མ་བདུན་ཅུ་རྩ་
གཉིས་ཏེ། ལྟེ་བའི་རྩ་བརྒྱད་དང་ཐུན་ཚོད་བརྒྱད་རྣམ་པར་དག་པའི་རྣལ་འབྱོར་
མ་བརྒྱད་ནི། པད་མའི་ལྟེ་བ་ཉི་ཟླ་དང་བྲལ་བ་ལ་རང་རང་གི་བཞོན་པའི་སྟེང་དུ་
ས་གའི་སྟབས་ཀྱིས་གནས་ཤིང་། ལྟེ་བའི་རྩ་དྲུག་ཅུ་རྩ་བཞི་དང༌། དབྱུག་གུ་དྲུག་
ཅུ་རྩ་བཞི་རྣམ་པར་དག་པའི་རྣལ་འབྱོར་མ་དྲུག་ཅུ་རྩ་བཞི་རྣམས་པད་མའི་འདབ་
མ་རྣམས་ལ་ རོལ་པའི་སྟབས་ཀྱིས་གནས་ཤིང་ཐམས་ཅད་ཕྱག་བཞི་མ་སྤྱན་
གསུམ་མའོ། །
དེ་ལ་ཤར་གྱི་པད་མའི་ལྟེ་བར་ཡི་དྭགས་དམར་པོ་ལ་གནས་ཤིང་ཙཱར་ཙི་ཀཱ་
གཞན་ ལ་ དབང་ པོ་ གཞན་ གྱིས་འཁྱུད་ཅིང༌། མདུན་དང་རྒྱབ་ཀྱི་འདབ་མ་ལ་
འཇིགས་མ་དང་རླུང་ཤུགས་མ། གཡས་གསུམ་ལ་དྲག་མོ་དང་། དུས་ཀྱི་མཆེ་བ་
མ་དང་། མེ་འབར་གདོང་མ། གཡོན་གསུམ་ལ་རབ་གཏུམ་མ་དང་། དྲག་མིག་མ་
དང༌། སྣ་ཆེན་མ་རྣམས་གཞན་དེ་ཐམས་ཅད་ནག་མོ་ཞལ་གཅིག་མ་ཕྱག་བཞི་གྲི་
གུག་ ལ་སོགས་པས་བརྒྱན་པའོ། །འདིར་སྔགས་ནི། ཧ་ཧི་ཧཱི། ཡ་ ཡི་ ཡིར། ཡུ་
ཡིལ་ ཡཾ། ཞེས་ པ་སྟེ། གོ་ རིམ་བཞིན་ནོ། །མེར་མཁའ་ལྡིང་ལ་ཁྱབ་འཇུག་མ་
གཞན་ཚངས་པ་གཞན་གྱིས་འཁྱུད་ཅིང་། འདབ་མ་རྣམས་ལ་སྔར་གྱི་རིམ་པ་ལྟར་
དཔལ་མོ་གཞན་ནས་འཁོར་ལོ་མ་གཞན་གྱི་བར་དུ་སྟེ་ཟླ་བའི་ཞལ་ཞེས་པ་ཞལ་
- 208 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
གཅིག་མ་ནག་མོ་རྣམས་སོ། །གཞན་ནི་རྟོགས་པར་སླ་ཞིང་། འདིར་སྔགས་ནི།
ཀཱ་ཀཱི་ཀཱི། ཡཱ་ཡཱི་ཡཾརཱ། ཡུ་ཡིལཱ་ཡཿ ཞེས་པའོ། །ལྷོར་མ་ཧེ་ལ་ཕག་མོ་གཞན་དྲག་
མོ་གཞན་གྱིས་འཁྱུད་ཅིང་། ཀེང་རུས་མ་གཞན་ནས་གཟུགས་ངན་མ་གཞན་གྱི་
བར་དུ་ཐམས་ཅད་དམར་མོ་ཞལ་གཅིག་མ་སྟེ། སྔགས་ནི། ཧོར་ཧོརཱི། ར་རི་
རཾར། རུ་É་ རཾ། ཞེས་པའོ། །བདེན་བྲལ་དུ་རྨ་བྱ་ལ་གཞོན་ནུ་མ་གཞན་ཚོགས་
བདག་ གཞན་ གྱིས་ འཁྱུད་ པ་ དང་། པད་ མ་ མ་ གཞན་ ལ་ སོགས་པ་བཟང་མོ་
གཞན་གྱི་མཐར་ཐུག་པ་རྣམས་དམར་མོ་གདོང་དྲུག་མ་རྣམས་ཏེ། སྔགས་ནི།
ཀཿཀྟར་ཀྵརཱ། རཱ་རཱི་རཾརཱ། རཱུ་རྀལཱ་རཿ ཞེས་པའོ། །
བྱང་དུ་ཁྱུ་མཆོག་ལ་དྲག་མོ་གཞན་གཤིན་རྗེ་གཞན་གྱིས་འཁྱུད་ཅིང་། གོ་རཱི་
མ་གཞན་ནས་ནག་མོ་གཞན་གྱི་མཐར་ཐུག་པ་རྣམས་དཀར་མོ་ཞལ་གཅིག་མ་སྟེ།
སྔགས་ནི། ཧཾ་ཧུ་ཧྭ། ཝ་ཝི་ཝིར། ཝུ་ཝལ་ཝཾ༔ ཞེས་པའོ། །དབང་ལྡན་དུ་སེང་གེ་
ལ་དཔལ་མོ་གཞན་གདོང་དྲུག་གཞན་གྱིས་འཁྱུད་ཅིང་། དཔལ་ལྡན་དཀར་མོ་
གཞན་ལ་སོགས་པ་དྲི་མེད་རི་བོང་འཛིན་མ་གཞན་གྱི་མཐར་ཐུག་པ་རྣམས་ཟླ་
བའི་འོད་ལྟར་དཀར་བ་ཟླ་ཞལ་ཞེས་པ་ཞལ་གཅིག་མ་སྟེ། སྔགས་ནི། ཀིཾ་ཀླུ་ཀྵ།
ཝཱ་ཝཱི་ཝཾརཱ། ཝུ་ཝིལ་ཝ ཞེས་པའོ། །
ནུབ་ཏུ་གླང་ཆེན་ལ་དབང་མོ་གཞན་སྲིན་པོ་གཞན་གྱིས་འཁྱུད་ཅིང༌། རྡོ་
རྗེའི་འོད་གཞན་ལ་སོགས་པ་ཤིན་ཏུ་སྒྲོལ་མ་གཞན་གྱི་མཐར་ཐུག་པ་རྣམས་
གསེར་མདོག་ཞལ་གཅིག་མ་སྟེ། སྔགས་ནི། ཧཱ་ཧཱུཾ་ཧཱུཾ། ལ་ལི་ལིར། ལུ་ལླི་ལཾ༔ ཞེས་
པའོ། །རླུང་དུ་ངང་བ་ལ་ཚངས་མ་གཞན་ནོར་ལྷ་གཞན་གྱིས་འཁྱུད་པ་དང༌། མཆོད་
སྦྱིན་འདོད་མ་གཞན་ལ་སོགས་པ་དྲན་མ་གཞན་གྱི་མཐར་ཐུག་པ་རྣམས་གདོང་
- 209 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽
བཞི་མ་གསེར་མདོག་མ་སྟེ། སྔགས་ནི། ཀཋཀྵ་ཧཱུཾ། ལཱ་ལཱི་ལཾརཱ། ལྭ་ཝཱི་རཿ ཞེས་
པའོ། །སོ་སོའི་ངེས་པ་དེ་ལྟར་གནས་པ་རྣམས་གསལ་བར་རྟོགས་ནས་སྔགས་
ཟློས་པའི་ཚེ་དོན་ལ་འཁྲུལ་བ་མེད་ཅིང་འདོན་པ་བདེ་བའི་མན་ངག་གཙོ་བོར་
བཟུང་ངོ༌། །
སྐུ་དཀྱིལ་གྱི་ལྷ་སྣམ་ལ་སྒོ་བཞིའི་གཡས་གཡོན་དུ་པད་མ་དམར་པོ་བརྒྱད་
དང་མཚམས་བཞིར་དཀར་པོ་བཞི་སྟེ། ཐམས་ཅད་འདབ་མ་ཉེར་བརྒྱད་པ། ལྟེ་
བའི་སྟེང་དུ་ཉི་ཟླ་སྤངས་ནས་རང་རང་གི་བཞོན་པ་དང་བཅས་པའོ། །དེ་རྣམས་
སུ་ཟླ་བ་གཞན་ཉི་མ་སྟེ། བཅུ་གཉིས་ཀྱི་ཚེས་གཞན་རྣམས་དང་ཚིག་ཆེན་གཞན་
ཉི་མ་སྟེ་ལས་ཀྱི་འཁོར་ལོ་བཅུ་གཉིས་ཀྱི་རྩ་ལ་གནས་པའི་ལྷ་རྣམས་བཞུགས་པ་
ནི་རྣམ་པར་དག་པའི་ལྷ་ཆེན་བཅུ་གཉིས་འཁོར་དང་བཅས་པ་སྟེ། འཁོར་རྣམས་
རོལ་པའི་སྟབས་ཀྱིས་ཡོངས་སུ་བསྐོར་ཞིང་། གཙོ་བོ་རྣམས་རྡོ་རྗེའི་གདན་གྱིས་
བཞུགས་པ་ཐམས་ཅད་སྤྱན་གསུམ་པ་ཕྱག་བཞི་པའོ། །དེ་ལ་ཤར་སྒོའི་གཡས་སུ་
ཡི་དྭགས་ལ་གནས་ཤིང་སྲིན་མོ་གཞན་གྱིས་འཁྱུད་པའི་བདེན་བྲལ་གཞན་ལ་
སོགས་པ་ནག་པའི་ཟླ་བ་གཞན་གྱི་ཚེས་གཞན་རྣམས་ནག་མོ་ཞལ་གཅིག་མ་
རྣམས་སོ། །སྔགས་ནི། ཉ་ཉི་ཉིར་ཉུ་ཉིལ་ཉི། ཛྷ་ཛྷི་ཛྷར་ཛྷ་ཛྷལ་དྷཾ། ཛ་ཛི་ཛར་ཛུ་
ཛིལ་ ཛཾ། ཚ་ཚི་ཚར་ཚུ་ ཚེལ་ཚོ། ཙ་ཙི་ཙིར་ཙུ་ཙལ་ཙོ། ཞེས་པ་སྟེ་། ཙ་དང་ཛིར་
དག་ནི་ལྟེ་བ་ལའོ། །མེར་རི་དྭགས་ལ་གནས་ཤིང་གཏུམ་མོ་གཞན་གྱིས་འཁྱུད་
པའི་རླུང་ལྷ་གཞན་ལ་སོགས་པ་ས་གའི་ཟླ་བ་གཞན་གྱི་ཚེས་གཞན་རྣམས་ཀྱང་
ནག་མོ་ཞལ་གཅིག་མའོ། །སྔགས་ནི། ཙཱ་ཙཱ་ཙར་ཙུ་ཙལཱ་ཙ ཚྭ་ཚྭ་ཆེརཱ་ཚུ་ཚིལཱ་ཚ
ཛཱ་ ཛཱི ཛིརཱ་ ཛཱ་ ཛིལཱ་ ཛ ཛྷཱ་ ཛཱི་ ཛྷརཱ་ ཛཱ་ ཛཱིལཱ་ ཛྷ ཝཱ ཤཱི་ ཉིར་སྐུ་ཉིལཱ་ཉ ཞེས་པ་སྟེ།
ཧེ
-210 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
༣ཝདང་ཛརཱ་དག་ནི་ལྟེ་བ་ལའོ། །དེ་ཉིད་རླུང་གི་དུས་གཞན་དཔྱིད་ཀྱི་དུས་རྣམ་
པར་དག་པ་སྟེ། རྣམ་པར་དག་པའི་དཔྱིད་དོ། །དེ་བཞིན་དུ། མའི་དུས་གཞན་སོ་
ཀའི་དུས་རྣམ་པར་དག་པ་སྣོན་དང་ཆུ་སྟོད་གཞན་ལ་ཊ་སྡེའི་བདག་ཉིད་མེ་ལྷ་
དང་གདོང་དྲུག་གཞན་འཁོར་དང་བཅས་པ་དམར་པོ་སྟེ། ལྷོ་དང་བདེན་བྲལ་
དུའོ། །ཆུའི་དུས་གཞན་དབྱར་གྱི་དུས་རྣམ་པར་དག་པ་གྲོ་བཞིན་དང་ཁྲུམས་སྟོད་
གཞན་ལ་པ་སྡེའི་བདག་ཉིད་རྒྱ་མཚོ་དང་ཚོགས་བདག་གཞན་འཁོར་དང་བཅས་
པ་དཀར་པོ་སྟེ། བྱང་དང་དབང་ལྡན་དུའོ། །སའི་དུས་གཞན་དགུན་སྟོད་ཀྱི་དུས་
རྣམ་པར་དག་པ་ཐ་སྐར་དང་སྨིན་དྲུག་གཞན་ལ་ཏ་སྡེའི་བདག་ཉིད་བརྒྱ་བྱིན་དང་
ཚངས་པ་གཞན་འཁོར་དང་བཅས་པ་སེར་པོ་སྟེ། ནུབ་དང་རླུང་དུའོ། །ཡེ་ཤེས་ཀྱི་
དུས་གཞན་དགུན་སྟོད་ཀྱི་དུས་རྣམ་པར་དག་པ་མགོ་དང་རྒྱལ་གཞན་ལ་ས་སྡེའི་
བདག་ཉིད་དྲག་པོ་དང་ནོར་སྦྱིན་གཞན་འཁོར་དང་བཅས་པ་སྔོན་པོ་སྟེ། བྱང་
དང་ནུབ་ཀྱི་སྒོའི་གཡོན་དུའོ། །ནམ་མཁའི་དུས་གཞན་དགུན་སྨད་ཀྱི་དུས་རྣམ་
པར་དག་པ་མཆུ་དང་དབོ་གཞན་ལ་ཀ་སྡེའི་བདག་ཉིད་ཁྱབ་འཇུག་དང་གཤིན་རྗེ་
གཞན་འཁོར་དང་བཅས་པ་ལྗང་ཁུ་སྟེ། ཤར་དང་ལྷོའི་གཡོན་དུའོ། །དེ་ལ་གདོང་
དྲུག་འཁོར་དང་བཅས་པ་ཞལ་དྲུག་པ་ཡིན་ཞིང་། ཚངས་པ་འཁོར་དང་བཅས་པ་
ཞལ་བཞི་པ་ཡིན་ལ། ལྷག་མ་རྣམས་ནི་ཞལ་རེ་རེ་པ་སྟེ་ཚིག་གི་དོན་རྣམས་ནི་
རྟོགས་པར་སླའོ། ། །
སོ་སོའི་མཚན་ནི། རང་རང་གི་ཡི་གེ་ཡིན་པ་དེ་ཉིད་རྡོ་རྗེའི་མཐའ་དང་ལྡན་
པ་སྟེ། ཙི་རྡོ་ རྗེ་མ་དང་ ཛིར་རྡོ་ རྗེ་མ་ཞེས་པ་ལ་སོགས་པའོ། །བདེན་བྲལ་དང་
སྲིན་མོ་ལ་སོགས་པ་ཉེར་བཞི་ནི་གཙོ་བོ་གཙོ་མོ་ཉེར་བཞིའི་མིང་གི་རྣམ་གྲངས་
21 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
སོ། །སོ་སོའི་སྔགས་ཀྱི་ངེས་པ་དེ་ལྟར་ཡིན་པའི་ཚུལ་གསལ་བར་རྟོགས་ནས་
སྔགས་ཟློས་པའི་ཚེ་འདོན་པ་བདེ་ཞིང་དོན་མི་འཆུག་པའི་མན་ངག་ལ་བསླབ་བོ།།
སྒོ་བཞི་དང་སྟེང་འོག་གི་ཤིང་རྟ་ཕག་བདུན་ལ་སོགས་པ་སོ་སོའི་འདྲེན་བྱེད་
བདུན་བདུན་གྱིས་དྲངས་པ་ལ་ལག་པ་དང་རྐང་པའི་མཐིལ་བཞི་དང་གཙུག་ཏོར་
དང་བཤང་ལམ་གྱི་རྩ་རྣམ་པར་དག་པ་ཁྲོ་བོའི་རྒྱལ་པོ་དབྱུག་སྔོན་ཅན་དང་།
འདོད་པའི་རྒྱལ་པོ་དང་། མི་གཡོ་བ་དང་། སྟོབས་པོ་ཆེན་པོ་དང་། གཙུག་ཏོར་
དང༌། གནོད་མཛེས་རྣམས་རང་རང་གི་ཡུམ་དང་བཅས་ཤིང་མཚོན་ཆ་རྣམས་དང་
བཅས་པ་སྟེ། ཚིག་གི་དོན་གཞན་ནི་རྟོགས་པར་སླའོ། །འདིར་སྔགས་ནི། ཡ་ར་
ལ་ཝ་ཧཾ་ཧཿ ཞེས་པ་སྟེ། སྐབས་གཞན་དུ་ནི་ཚུལ་གཞན་ཡང་གསུངས་པ་ཡོད་དོ།།
གཙུག་ཏོར་དང་གནོད་མཛེས་སྲུང་འཁོར་དུ་ཞལ་གསུམ་ཕྱག་དྲུག་པར་བཞུགས་
ཀྱང་འདིར་སྐུའི་སྒོ་སྐྱོང་གི་སྡེ་ཚན་དུ་བཞུགས་པའི་ཚེ་ཞལ་གཅིག་ཕྱག་བཞི་པ་སྟེ།
དེས་ན་ཁ་ཅིག་དེ་ལས་གཞན་དུ་སྨྲ་བ་ནི་དགོངས་པ་མ་ཡིན་ནོ། །ཁྲོ་བོ་འདི་
གཉིས་སྟེང་དང་འོག་གི་ཡིན་ཡང་བྲི་བར་བྱ་བ་ལ་ནི་ཆུའི་ཁོར་ཡུག་གི་ཕྱེད་ཕྱི་མ་
ལ་དགོད་པར་གསུངས་སོ། །སྟེགས་བུ་ལ་རྟ་བབས་ཀྱི་ཀ་བའི་ནང་རོལ་དང་སྟེང་
འོག་ཏུ་ཀླུ་རྒྱལ་གཞན་ཏེ། ཤར་དུ་སྟོབས་ཀྱི་རྒྱུ་དང་པད་མ་གཞན་མཐིང་ནག །
ལྷོར་ནོར་རྒྱས་དང་དུང་སྐྱོང་གཞན་དམར་པོ། བྱང་དུ་མཐའ་ཡས་དང་རིགས་ལྡན་
གཞན་དཀར་པོ། ནུབ་ཏུ་འཇོག་པོ་དང་པད་ཆེན་གཞན་སེར་པོ། སྟེང་དུ་རྒྱལ་བ་
གཞན་ལྗང་ཁུ་དང་འོག་ཏུ་རྣམ་རྒྱལ་གཞན་སྔོན་པོ་རྣམས་རང་རང་གི་འབྱུང་བ་ལ་
གནས་པ་ནི་རླུང་གི་དཀྱིལ་འཁོར་ནག་ཅིང་ཟླམ་པོ་གཉིས་དང་། མེའི་དཀྱིལ་
འཁོར་དམར་པོ་གྲུ་གསུམ་གཉིས་དང་། ཆུའི་དཀྱིལ་འཁོར་དཀར་པོ་ཟླུམ་གམ་
- 212 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
གཉིས་དང༌། སའི་དཀྱིལ་འཁོར་སེར་པོ་གྲུ་བཞི་གཉིས་དང་། ནམ་མཁའི་དཀྱིལ་
འཁོར་ཐིག་ལེ་ལྗང་ཁུ་དང༌། ཡེ་ཤེས་ཀྱི་དཀྱིལ་འཁོར་ཐིག་ལེ་སྔོན་པོ་རྣམས་ལ་
གོ་རིམ་བཞིན་ནོ། །སྔགས་ནི། ཨོཾ་ཧཡ་ཧཡཱ་ཧར་ཧརཱ་ཧཝ་ཧཝཱ་ཧྥ་ཧྥ་ཧཱུྃ་ཧཱུྃ། ཞེས་
པའོ། །ཐམས་ཅད་རྡོ་རྗེའི་གདན་གྱིས་བཞུགས་པ་ལ་སོགས་པ་ནི་གོ་སླ་སྟེ། རྐང་
པའི་སོར་མོ་བཅུ་གདོད་ནས་རྣམ་པར་དག་པ་ཆོས་ཉིད་ཀྱི་རྐང་སོར་བཅུའོ། །
དེ་བཞིན་དུ། ལུས་ལ་བཞུགས་པའི་ཆོས་ཉིད་ཀྱི་ལག་པའི་སོར་མོ་བཅུ་གདོད་
ནས་རང་བཞིན་གྱིས་རྣམ་པར་དག་པ་ནི་རབ་གཏུམ་མ་གཞན་རྣམས་ཏེ་མེ་རླུང་
མཚམས་སུ་ཤར་དང་མེའི་དུར་ཁྲོད་མ་དུང་གིས་འབིགས་པ་དང་ལྷག་མ་ཟ་བར་
བསེ་དང་བྷེ་རུཎ་ཊའི་སྟེང་དུ་འཁོར་ལོའི་ལྟེ་བ་ལ་ཁྱི་གདོང་མ་དང་ཁྭ་གདོང་མ་
ནག་མོ། ལྷོ་དང་བདེན་བྲལ་གྱི་དུར་ཁྲོད་རོ་བསྲེགས་པ་དང་དྲག་པོའི་གཡུལ་དུ་
དོམ་དང་ཁྲུང་ཁྲུང་གི་སྟེང་ན་འཁོར་ལོའི་ལྟེ་བ་ལ་ཕག་གདོང་མ་དང་བྱ་རྒོད་
གདོང་མ་དམར་མོ། བྱང་དང་དབང་ལྡན་གྱི་དུར་ཁྲོད་རུལ་པ་དང་བྱིས་པ་གསོད་
པར་འབྲི་དང་བྱ་མ་བྱིའི་སྟེང་དུ་འཁོར་ལོའི་ལྟེ་བ་ལ་སྟག་གདོང་མ་དང་འུག་
གདོང་མ་དཀར་མོ། ནུབ་དང་རླུང་གི་དུར་ཁྲོད་རྣག་གི་དྲི་དང་སྦྲུལ་གྱིས་ཟོས་པར་
སེང་གེ་དང་མིག་སྔོན་གྱི་སྟེང་ན་འཁོར་ལོའི་ལྟེ་བ་ལ་ལྕེ་སྤྱང་གདོང་མ་དང་མཁའ་
ལྡིང་ གདོང་ མ་ སེར་ མོ་ རྣམས་ སོ། །སྔགས་ ནི། ཤར་ དང༌ ནུབ་ཏུ་ཀཁགགྷང་
རྐཤཥཀླས། བྱང་དང་ལྷོར་ཧཡརཝལ་ ཀྟཡརཝལ། མཚམས་བཞིར་ཉཛྷཛཚཙ་
ཎཌྷཌཋཊ་མབྷབཕཔ་ནདྷདཐཏ། ཞེས་པ་ཁམས་མཐུན་པ་ཅན་ནོ། །འདིར་འཁོར་
ལོ་བརྒྱད་ནི། ཕྱོགས་བཞིར་དམར་པོ་དང་མཚམས་བཞིར་དཀར་པའོ། །སྟེང་དུ་
ཤིང་རྟ་ལྗང་ཁུ་ལ་སྔོན་མོ་ཁ་དོག་ལྗང་ཁུ་དང༌། འོག་ཏུ་ཤིང་རྟ་སྔོན་པོ་ལ་རྡོ་རྗེ་
23 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
མིག་མ་སྔོན་མོ་སྟེ་བཅུ་པོ་ཐམས་ཅད་ཀྱང་། ཟླུམ་པོའི་སྟབས་ཅན་མི་མགོའི་ཕྲེང་
ལྡན་མ། །གཅེར་བུ་སྤྱན་གསུམ་གྲི་གུག་ཐོད་པ་མ། །ཕྱག་རྒྱ་ལྔ་ལྡན་ཀླུ་ཡིས་
རབ་འཁྱུད་མའོ། ། །
སྔར་ལྷ་དང་འབྱུང་སྐྱེས་ཀྱི་བཞོན་པ་རྣམས་པད་མའི་ལྟེ་བ་ལ་གསུངས་ནས་
འདིར་བཞོན་པ་བརྒྱད་འཁོར་ལོའི་འོག་ཏུ་གསུངས་པའི་རྒྱུ་མཚན་ནི། འཁོར་
ཡོད་མེད་ཀྱི་སྒོ་ནས་དེ་དག་ཚུལ་མི་འདྲ་བའི་ཕྱིར་ཏེ། འཁོར་རྣམས་ལ་བཞོན་པ་
མེད་པའི་ཕྱིར་རོ། །དེ་ལ་ཀླུ་དང་རབ་གཏུམ་མ་རྣམས་ཇི་ལྟར་འཁྱུད་པའི་ངེས་པ་
ནི་སྟོབས་ཀྱི་རྒྱུ་དང་མཁའ་ལྡིང་གདོང་མ་དག་ཕན་ཚུན་ཡང་དག་པར་སྦྱོར་བ་སྟེ།
དེ་བཞིན་དུ། པད་མ་དང་ལྕེ་སྤྱང་གདོང་མ་དག་དང་། ནོར་རྒྱས་དང་འུག་གདོང་
མ་དག་དང་། དུང་སྐྱོང་དང་ སྟག་གདོང་མ་དག་དང་།མཐའ་ཡས་དང་བྱ་རྒོད་
གདོང་མ་དག་དང་། རིགས་ལྡན་དང་ཕག་གདོང་མ་དག་དང༌། འཇོག་པོ་དང་ཁྭ་
གདོང་མ་དག་དང༌། པད་མ་ཆེན་པོ་དང་ཁྱི་གདོང་མ་དག་ཕན་ཚུན་ཡང་དག་པར་
སྦྱོར་བ་ནི་གཡོན་གྱི་ཡན་ལག་དང་གཡས་ཀྱི་ཡན་ལག་ན་གང་གནས་པ་དག་ཕན་
ཚུལ་རིགས་མི་མཐུན་པ་འཁྱུད་པའོ། །དེ་བཞིན་དུ། སྟེང་འོག་རིགས་མི་མཐུན་པ་
འཁྱུད་པ་ཡང་རྒྱལ་བ་དང་རྡོ་རྗེ་མིག་མ་དག་དང༌། རྣམ་རྒྱལ་དང་སྔོན་མོ་དག་
ཕན་ཚུན་ཡང་དག་པར་སྦྱོར་བ་སྟེ། འདི་དག་ལས་གཞན་དུ་འདོད་པ་རྣམས་ནི་
དགོངས་པ་མ་ཡིན་ནོ། །སྐུ་གཞན་དང་བ་སྤུ་གཞན་གདོད་ནས་རང་བཞིན་གྱིས་
རྣམ་པར་དག་པའི་སྐྲ་དང་བ་སྤུ་རྣམས་ཀྱང་རྡོ་རྗེའི་སྒྲ་དང་བ་སྤུ་སྟེ་གྲུབ་པ་གཞན་
དང་འབྱུང་པོའི་ཚོགས་གཞན་ཆོས་ཉིད་གྲུབ་པ་དང་འབྱུང་པོའི་ཚོགས་སོ། །ཇི་
སྐད་དུ། སྐྲ་ཡང་རྡོ་རྗེ་འབར་བ་སྟེ། །ཞེས་པ་དང་། ལུས་ནི་རྡོ་རྗེའི་བ་སྤུ་ཅན། །རྡོ་རྗེ་
- 214 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
སྤུ་ནི་གཅིག་པུའི་ལུས། །ཞེས་དང་། བཛྲ་ཀེ་ཤ །བཛྲ་ལོ་མ། ཞེས་སོགས་གསུངས་
པའི་དགོངས་པ་དེ་ལྟར་རྟོགས་ན་དགོངས་པ་ཆེན་པོའི་དོན་ཡང་དག་པར་མཐོང་
བ་ ཡིན་ནོ། །འདིར་ནི་ དགོངས་ པ་ནི་ཆོས་ཉིད་ཀྱི་པགས་པ་རླུང་གི་ཁོར་ཡུག་
གཞན་ལ་སྟེ་ཀུན་རྫོབ་ཀྱི་སྐྲ་སྤུ་རྣམས་པགས་པ་ལ་གནས་པ་ཇི་ལྟ་བ་བཞིན་ནོ། །
དབྱིབས་མདོག་དང་ཕྱག་མཚན་ལ་སོགས་པ་ནི་སྣ་ཚོགས་པའོ། ། །
དེས་ན་ཁ་ཅིག་དུར་ཁྲོད་འབྱུང་པོའི་ཁོར་ཡུག་ཅེས་པ་མེ་རླུང་གང་ལ་ཡང་མི་
གཏོགས་པར་རང་བཟོ་བྱེད་པ་ནི་མི་རིགས་ཤིང་ཁོར་ཡུག་ལྔ་ལ་ཕྱི་ནང་གི་དག་
པ་ཚར་གཅིག་གསུངས་པ་དང་ཡང་འགལ་ལོ། །
ད་ནི་ཁྲོ་མོ་རྣམས་དང་འདོད་མ་དང་ཕྱིར་འདོད་མ་གཞན་རྣམས་ཀྱང་གསལ་
བར་བྱ་སྟེ། ཤིན་ཏུ་སྟོབས་མ་ལ་སོགས་པ་ཤིན་ཏུ་སྔོན་མོའི་མཐར་ཐུག་པ་ཁྲོ་མོ་
བཅུ་ཡི་ཞལ་དང་ཕྱག་དང་མཚོན་ཆ་དང་ཁ་དོག་དང་རྒྱན་དང་ཆ་ལུགས་རྣམས་ནི་
རང་རང་གི་རིགས་དང་ཁམས་མཐུན་པའི་ཁྲོ་བོ་བགེགས་མཐར་བྱེད་དང༌། རྨུགས་
བྱེད་དང་། ཁེངས་བྱེད་དང་། རེངས་བྱེད་དང་། དབྱུག་སྔོན་ཅན་དང་། འདོད་པ་དང་།
མི་གཡོ་བ་དང་། སྟོབས་པོ་ཆེ་དང་། གཙུག་ཏོར་དང་། གནོད་མཛེས་རྣམས་དང་།
གྲངས་བཞིན་དུ་མཚུངས་པ་སྟེ། སྔ་མ་བཞི། ཐུགས་དཀྱིལ་གྱི་ཁྲོ་མོ་ཡིན་པའི་
ཕྱིར། ཞལ་གསུམ་ཕྱག་དྲུག་མ་དང་། ཕྱི་མ་དྲུག་ནི་སྐུ་དཀྱིལ་གྱི་ཁྲོ་མོ་ཡིན་པའི་
ཕྱིར། ཞལ་གཅིག་ཕྱག་བཞི་མའོ། །
དེ་བཞིན་དུ། སྒྲོལ་མ་དང༌། རེག་བྱ་རྡོ་རྗེ་མ་དང༌། ཁྱབ་འཇུག་མ་དང་། རྡོ་
རྗེ་ལྕགས་སྒྲོག་མ་དང༌། ཁྭ་གདོང་མ་རྣམས་ལས་བྱུང་བ་དབྱེ་བ་འདོད་མ་དང་།
གོས་འདོད་མ་དང་། མཆིལ་མ་འདོར་ འདོད་མ་དང༌། རེག་ བྱ་ འདོད་མ་དང༌།
- 215 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ལྷག་མ་ཟ་བར་འདོད་མ་རྣམས་གཞན་ཏེ། དེ་ལྟར་ལྔ་ནི་གསུང་གི་སྟེགས་བུ་ལ་
ཤར་སྒོའི་གཡས་ནས་བརྩམས་ཏེ་མེའི་ཟུར་ལ་ཐུག་པར་རོ། །
རབ་ སྔོན་ཞེས་པ་ཤིན་ཏུ་སྔོན་མོ་དང༌། རབ་བརྩོན་ཞེས་པ་ཤིན་ཏུ་བརྩོན་
འགྲུས་མ་དང༌། ཙཱར་ཙི་ཀཱ་དང་ཁྱི་གདོང་མ་ལས་བྱུང་བ་ཀུན་ཏུ་གདུང་བར་འདོད་
མ་དང་། སྒྲོགས་པར་འདོད་མ་དང་། ལུས་ཕུག་པར་འདོད་མ་དང་། ཡན་ལག་བསྐྱོད་
པར་འདོད་མ་རྣམས་གཞན་ཏེ། དེ་ལྟར་བཞི་ནི་ཤར་སྒོའི་གཡོན་ནས་བརྩམས་ཏེ་
སྟེགས་བུ་ལའོ། །
གོས་དཀར་མོ་དང་
། རོ་རྡོ་རྗེ་མ་དང༌། གཞོན་ནུ་མ་དང་། ཁྲོ་གཉེར་ཅན་མ་
དང༌། བྱ་རྒོད་གདོང་མ་ལས་བྱུང་བའི་རྣམ་པར་རོལ་པ་བསྐྱོད་པར་འདོད་མ་དང་།
ཟས་འདོད་མ་དང་། གར་འདོད་མ་དང༌། དགུག་པར་འདོད་མ་དང༌། གཡུལ་འདོད་
མ་རྣམས་གཞན་ཏེ་གསུང་གི་སྟེགས་བུ་ལ་ལྷོ་སྒོའི་གཡས་སུ་སྔ་མ་བཞིན་ནོ།།
དྲག་ སྤྱན་མ་དང༌། རྨུགས་བྱེད་མ་དང༌། ཕག་མོ་དང་། ཕག་གདོང་མ་རྣམས་
ལས་བྱུང་བའི་རྣམ་པར་རོལ་པ་རྒྱུག་པར་འདོད་མ་དང་། སྐེམས་པར་འདོད་མ་
དང་། ལུས་ཀྱི་དྲི་མ་འདོད་མ་དང༌། བཤང་གཅི་ཟག་པར་འདོད་མ་གཞན་རྣམས་
གཡོན་གྱི་སྟེགས་བུ་ལའོ། ། ་ ་ །
མཱ་མ་ཀཱི་དང་། གཟུགས་རྡོ་རྗེ་མ་དང་། དཔལ་མོ་དང་། ཙནྡ་དང་། འུག་གདོང་
མ་རྣམས་ལས་བྱུང་བའི་རྒྱས་པར་འདོད་མ་དང་། རྒྱན་འདོད་མ་དང༌། རྒྱལ་སྲིད་
འདོད་མ་དང་། འཆིང་བར་འདོད་མ་དང་། བྱིས་པ་བསྡིགས་པར་འདོད་མ་རྣམས་
གཞན་ཏེ་བྱང་སྒོའི་གཡས་སུའོ། །
སྒྲ་རྡོ་རྗེ་མ་དང་། ཁེངས་བྱེད་མ་དང་། དྲག་མོ་དང༌། སྟག་གདོང་མ་རྣམས་
- 216 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
ཀྱི་བསྐྱེད་པ་རོལ་མོའི་སྒྲ་འདོད་མ་དང་། འཇམ་པར་སྨྲ་འདོད་མ་དང༌། མལ་སྟན་
འདོད་མ་དང་། རྩོད་པ་མང་པོ་འདོད་མ་རྣམས་གཞན་ཏེ་བྱང་སྒོའི་གཡོན་དུའོ། །
སྤྱན་མ་དང༌། དྲི་རྡོ་རྗེ་མ་དང༌། ཚངས་མ་དང༌། འོད་ཟེར་ཅན་མ་དང༌། མཁའ་
ལྡིང་གདོང་མ་ལས་བྱུང་བར་རེངས་པར་འདོད་མ་དང༌། དྲི་འདོད་མ་དང༌། ཆུ་ལ་
རྐྱལ་བར་འདོད་མ་དང་། ཕུར་བུས་འདེབས་པར་འདོད་མ་རྣམས་གཞན་ཏེ་ནུབ་
སྒོའི་གཡས་སུའོ། ། །
ཆོས་ ཀྱི་ ཁམས་ཀྱི་རྡོ་ རྗེ་ མ་དང༌། རེངས་བྱེད་མ་དང་། དབང་མོ་དང༌། ལྕེ་
སྤྱང་གདོང་མས་བསྐྱེད་པ་འཁྲིག་པ་འདོད་མ་དང་། གཉེན་འདུན་འདོད་མ་དང་།
མལ་སྟན་ལ་བསྙེས་པར་འདོད་མ་དང༌། སེམས་ཅན་སླུ་འདོད་མ་རྣམས་གཞན་ཏེ་
ནུབ་སྒོའི་གཡོན་དུའོ། །
འདི་རྣམས་ཀྱིས་ཉེ་བར་མཚོན་ནས་ཉིན་ཞག་སོ་སོར་གང་དང་གང་འདོད་
པའི་ཁྱད་པར་རྣམ་པ་དུ་མ་ཀུན་རྫོབ་སེམས་ཅན་ལ་ཇི་སྙེད་ཡོད་པ་དེ་སྙེད་ཀྱི་
རྣམ་པ་དོན་དམ་ཆོས་ཉིད་རྣམ་པ་ཐམས་ཅད་པ་ལ་ཡང་ཚང་མོད་ཀྱི། དེ་རྣམས་
ཀྱི་རིགས་བསྡུ་ན་སུམ་ཅུ་རྩ་དྲུག་པོ་འདི་ལ་འདུ་ཞིང་། འདི་རྣམས་ཀྱི་དབྱེ་གཞིའམ་
ཁྱབ་བྱེད་ནི་རྡོ་རྗེ་དབྱིངས་ཀྱི་དབང་ཕྱུག་མ་དང༌། སྣ་ཚོགས་ཡུམ་ལས་བྱུང་བ་
གསོད་པར་འདོད་མ་དང༌། སྐྱེད་པར་འདོད་མ་སྟེ། དེ་དག་ནི་ཕྱོགས་སོ་སོ་ཐ་དད་
དུ་དགོད་པར་བྱ་བ་མ་ཡིན་ཞིང་། ཁྱབ་བྱ་སུམ་ཅུ་རྩ་དྲུག་ནི་ཕྱོགས་བཞིར་བརྒྱད་
བརྒྱད་དང་ཟུར་བཞི་ལ་རེ་རེའོ། །འདི་དག་ཉིད་བཟློག་པ་ནི་ཕྱིར་འདོད་མ་གཞན་
རྣམས་ཏེ་སྐུའི་སྟེགས་བུ་ལ་སྔ་མ་བཞིན་ནོ། །འདིར་ཆོས་ཉིད་ཀྱི་ལྷ་ཐམས་ཅད་
དབྱེར་མེད་ཅིང་འདུས་མ་བྱས་པའི་ཕྱིར་བསྐྱེད་བྱ་སྐྱེད་བྱེད་ཀྱི་དངོས་པོར་མེད་
)
-217 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཀྱང་མི་བསྐྱེད་པའི་བསྐྱེད་པ་ཞེས་པ་འགལ་འདུས་སྐྱོན་མེད་འཇིག་རྟེན་དཔེ་ལས་
འདས་ཤིང་ཆོས་ཉིད་ཀྱི་སྐྱེ་བ་རང་བྱུང་སྟེ་རིགས་དང་རིགས་ཅན་གསུངས་པ།
གཞན་རྣམས་དེ་བཞིན་ནོ། ། །
སྐུ་མདོག་དང་ཕྱག་མཚན་ནི་གང་ལས་བྱུང་བ་དེ་དང་མཐུན་ཡང་འདིར་གཟུངས་
ཀྱི་སྣམ་བུ་ལ་ མཆོད་ པའི་ ལྷ་མོའི་ཚུལ་དུ་གནས་པའི་ ཕྱིར། ཐམས་ཅད་ཞལ་
གཅིག་ཕྱག་གཉིས་མ་མཆོད་པའི་ལྷ་མོའི་རྣམ་འགྱུར་དང་ལྡན་པའོ། ། །
འདིར་ཁ་ཅིག་ནི། ཞལ་ཕྱག་གི་གྲངས་དང་དབྱིབས་དང་འདུག་སྟངས་སམ་
སྟང་སྟབས་ལ་སོགས་པ་རྣམ་འགྱུར་ཐམས་ཅད་ཀྱང་གང་ལས་བྱུང་བ་དེ་དང་
མཚུངས་པར་འདོད་ལ། གཞན་དག་ནི་རང་རང་གི་མིང་དང་མཐུན་པའི་རྣམ་འགྱུར་
ཅན་དུ་ཡང་འདོད་མོད། རྗེ་བཙུན་གྱི་ཞལ་སྔ་ནས། རབ་ཏུ་གསལ་བར་གསུངས་
པ་ནི་མི་སྣང་བས་ལེགས་པར་དཔྱད་དེ་འཐད་པའི་ཤས་གང་ཆེ་བ་གཟུང་ངོ༌། །
དེ་ལྟར་བདུན་ཅུ་རྩ་གཉིས་ཀྱི་སྔགས་རྣམས་ནི། དབང་གི་ཆོ་ག་ཡེ་ཤེས་རྒྱ་
མཚོར་བསྟན་ཅིང་། འདི་རྣམས་དཀྱིལ་འཁོར་གྱི་ལྷ་གྲངས་སུ་ནི་མི་བགྲང་སྟེ། རྟ་
བབས་རྣམས་ཀྱི་ལྷ་མོ་བཞིན་ནོ། །དེ་བཞིན་དུ། ནུས་མ་བརྒྱད་དང་། མཚན་མ་བཞི་
དང༌། བུམ་པ་རྣམས་རེས་འགའ་དོར་ནས་ཐུགས་དཀྱིལ་ལྷ་ཉི་ཤུ་རྩ་ལྔའི་བདག་
ཉིད་དུ་ཡང་གསུངས་པ་ལ་དེ་རྣམས་བྲིས་ཤིང་བསྒོམས་ཀྱང་གྲངས་སུ་མི་བགྲང་
པ་ལ་དགོངས་པ་ཡིན་ཞེས་བླ་མ་དག་གསུང་ཞིང་། སློབ་དཔོན་གཞན་དག་ནི་བྲི་
བ་དང་བསྒོམ་པ་ཡང་དོར་བ་ལ་བཞེད་དོ། །འདི་ཡང་ལེགས་པར་བརྟག་ཅིང་
རྒྱས་པ་ལ་དགའ་བས་སྔ་མ་ལྟར་དང༌། སྐབས་ཁ་ཅིག་ཏུ་བསྡུས་པ་ལ་དགའ་བས་
ཕྱི་མ་ལྟར་ཡང་རུང་བ་ཙམ་མོ་སྙམ་དུ་སེམས་ཏེ། གང་ཟག་འགའ་ཞིག་རྒྱས་པ་ལ་
- 218 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
དགའ་བ་དང༌། འགའ་ཞིག་བསྡུས་པ་ལ་དགའ་བ་ཡོད་ཅིང་། གང་ཟག་གཅིག་
ཉིད་ ཀྱང་དགོངས་པའི་དབང་གིས་སྐབས་ཁ་ཅིག་ཏུ་རྒྱས་པ་དང༌། ཁ་ཅིག་ཏུ་
བསྡུས་པ་དོན་དུ་གཉེར་བ་ཡོད་པའི་ཕྱིར་དང་། ཆོས་ཉིད་ཀྱི་ལྷ་ནི་གྲངས་མང་བ་
དང་ཉུང་བ་ཇི་ལྟར་གྱུར་ཀྱང་དབྱེར་མེད་རོ་མཉམ་ངོ་བོ་གཅིག་པའི་ཕྱིར་དང༌།
རྒྱས་བསྡུས་གང་ལྟར་བསྒོམས་ཀྱང་དོན་ཆེ་བའི་ཕྱིར་རོ། །དེས་ན་འདི་ནི་ཕྱོགས་
གཅིག་ཉིད་དུ་ཁ་ཚོན་གཅོད་པ་སྤངས་ནས་སྐབས་དང་སྦྱར་ན་ལེགས་པ་སྙམ་མོ།།
གསུང་དཀྱིལ་གྱི་ལྷ་རྣམས་འབྱུང་སྐྱེས་དང་། ཡི་དྭགས་དང་མ་མོ་ལ་སོགས་
པར་གྲགས་ཀྱང་ཀུན་རྫོབ་འཇིག་རྟེན་པ་ནི་མ་ཡིན་གྱི། དེ་འདྲ་བ་གཞན་དོན་
དམ་ཆོས་ཉིད་ཀྱི་འབྱུང་སྐྱེས་དང་ཡི་དྭགས་དང་མ་མོ་ལ་སོགས་པ་ཡིན་ཞིང་། སྐུ་
དཀྱིལ་གྱི་ལྷ་བཅུ་གཉིས་འཁོར་དང་བཅས་པ་ཡང་འཇིག་རྟེན་པའི་ལྷ་དང་དུས་
དང་ཟླ་བ་དང་ཚེས་རྣམས་དང་མིང་དང་རྣམ་པ་མཚུངས་པ་ཙམ་ལས་ཀུན་རྫོབ་
འཇིག་རྟེན་པ་ཡིན་སྙམ་དུ་འཁྲུལ་བར་མི་བྱ་སྟེ་དེ་རྣམས་གཞན་ནམ་མཆོག་གམ་
ཕ་རོལ་ཡིན་པའི་ཕྱིར་དང་། དེ་ཡང་གདོད་ནས་རྣམ་པར་དག་པ་ཆོས་ཉིད་ཀྱི་ལྷ་
དང་དུས་དང་ཟླ་བ་དང་ཚེས་རྣམས་ཡིན་པའི་ཕྱིར་རོ། །
དེ་བཞིན་དུ། ཀླུ་དང་ལྷ་མིན་གྱི་རིགས་དང་གྲུབ་པ་དང་འབྱུང་པོའི་རིགས་
ཞེས་པ་ཡང་ཀུན་རྫོབ་འདི་ལས་གཞན་ནམ་ཕ་རོལ་ལམ་མཆོག་ཏུ་གྱུར་པ་ཆོས་
ཉིད་རྣམ་པ་ཐམས་ཅད་པའི་ཀླུ་དང་ལྷ་མིན་དང་གྲུབ་པ་དང་འབྱུང་པོ་ལ་སོགས་
པར་གདོད་ནས་རང་བཞིན་ལྷུན་གྱིས་གྲུབ་པར་བཞུགས་པའི་ཕྱིར། གནས་ལུགས་
ཀྱི་ལྷ་དང་དཀྱིལ་འཁོར་ཐམས་ཅད་དོན་དམ་བྱང་ཆུབ་ཀྱི་སེམས་དང་དབྱིངས་
རིག་དབྱེར་མེད་པ་དང་པོའི་སངས་རྒྱས་རིས་མེད་པ་ཡིན་ཏེ། གནས་ལུགས་ཟབ་
- 219 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
མོའི་རྡོ་རྗེ་དང་སེམས་དཔའ་གདོད་ནས་དབྱེར་མེད་ཟུང་འཇུག་རོ་མཉམ་གཅིག་
ཏུ་འདྲེས་པ་ཡིན་པའི་ཕྱིར་དང་། རྡོ་རྗེ་དང་པད་མ་གདོད་ནས་དབྱེར་མེད་ཟུང་
འཇུག་རོ་མཉམ་གཅིག་ཏུ་འདྲེས་པ་ཡིན་པའི་ཕྱིར་དང་། དེ་བཞིན་དུ་སྦྱར་ཏེ། རྡོ་
རྗེ་དང་བྷ་ག་ཟུང་འཇུག་ཡིན་པའི་ཕྱིར་དང༌། རྡོ་རྗེའི་ཁུ་རྡུལ་ཟུང་འཇུག་ཡིན་པའི་
ཕྱིར་དང་། རྡོ་རྗེའི་ཟླ་ཉི་ཟུང་འཇུག་ཡིན་པའི་ཕྱིར་དང་། རྡོ་རྗེའི་ཨཱ་ལི་དང་ཀཱ་ལི་
ཟུང་འཇུག་ཡིན་པའི་ཕྱིར་དང་། རྡོ་རྗེའི་ཐབས་དང་ཤེས་རབ་ཟུང་འཇུག་ཡིན་
པའི་ཕྱིར་དང་། རྡོ་རྗེའི་སྙིང་རྗེ་དང་སྟོང་ཉིད་ཟུང་འཇུག་ཡིན་པའི་ཕྱིར་དང་། རྡོ་
རྗེ་བདེ་བ་དང་སྟོང་པ་ཟུང་འཇུག་ཡིན་པའི་ཕྱིར་དང་། རྡོ་རྗེའི་སྙིང་རྗེ་བཅུ་དྲུག་
དང་སྟོང་ཉིད་བཅུ་དྲུག་ཟུང་འཇུག་ཡིན་པའི་ཕྱིར་དང་། རྡོ་རྗེའི་དཀར་ཕྱོགས་དང་
ནག་ཕྱོགས་ཟུང་འཇུག་ཡིན་པའི་ཕྱིར་དང་། རྡོ་རྗེའི་བགྲོད་པ་གཉིས་ཟུང་འཇུག་
ཡིན་པའི་ཕྱིར་དང༌། རྡོ་རྗེའི་རྟེན་དང་བརྟེན་པ་ཟུང་འཇུག་ཡིན་པའི་ཕྱིར་དང་།
རྡོ་རྗེ་དང་མཁའ་འགྲོ་ཟུང་འཇུག་ཡིན་པའི་ཕྱིར་དང་། རྡོ་རྗེའི་ཡབ་དང་ཡུམ་ཟུང་
འཇུག་ཡིན་ པའི་ ཕྱིར་དང༌། རྡོ་རྗེའི་འཁོར་འདས་དང་སྲིད་ཞི་དབྱེར་མེད་ཡིན་
པའི་ཕྱིར་དང་། རྡོ་རྗེའི་བདེན་གཉིས་དང་བདེན་བཞི་དབྱེར་མེད་ཡིན་པའི་ཕྱིར་
དང་། རྡོ་རྗེའི་སྡེ་པ་བཞི་དབྱེར་མེད་ཡིན་པའི་ཕྱིར་དང་། རྡོ་རྗེའི་གྲུབ་མཐའ་བཞི་
དབྱེར་མེད་ཡིན་པའི་ཕྱིར་དང༌། རྡོ་རྗེའི་དགའ་བ་བཞི་དབྱེར་མེད་པའི་ཡིན་ཕྱིར་
དང་། རྡོ་རྗེའི་རྣམ་ཐར་བཞི་དབྱེར་མེད་ཡིན་པའི་ཕྱིར་དང་། རྡོ་རྗེའི་ཚངས་གནས་
བཞི་དབྱེར་མེད་ཡིན་པའི་ཕྱིར་དང་། རྡོ་རྗེའི་ཆགས་པ་བཞི་དབྱེར་མེད་ཡིན་པའི་
ཕྱིར་དང་། རྡོ་རྗེའི་ཧེ་རུ་ཀ་བཞི་དབྱེར་མེད་ཡིན་པའི་ཕྱིར་དང་། རྡོ་རྗེའི་སྐུ་བཞི་
དབྱེར་མེད་ཡིན་པའི་ཕྱིར་དང་། རྡོ་རྗེའི་སེམས་དཔའ་བཞི་དབྱེར་མེད་ཡིན་པའི་
བྱ
- 220 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
ཕྱིར་དང་། རྡོ་ རྗེའི་མཁྱེན་པ་བཞི་དབྱེར་མེད་ཡིན་པའི་ ཕྱིར་དང༌། རྡོ་རྗེའི་ཐུན་
མཚམས་བཞི་དབྱེར་མེད་པའི་ཡིན་ཕྱིར་དང་། རྡོ་རྗེའི་དུས་བཞི་དབྱེར་མེད་ཡིན་
པའི་ཕྱིར་དང་། རྡོ་རྗེའི་ལུས་ངག་སེམས་དང་ཆགས་པ་དབྱེར་མེད་པའི་ཕྱིར་དང་།
རྡོ་རྗེའི་སྐད་ཅིག་དབྱེར་མེད་པ་ཡིན་པའི་ཕྱིར་དང་། རྡོ་རྗེའི་གདན་བཞི་དབྱེར་
མེད་པ་ཡིན་པའི་ཕྱིར་དང༌། རྡོ་རྗེའི་རྒྱུད་བཞི་དབྱེར་མེད་ཡིན་པའི་ཕྱིར་དང་། རྡོ་
རྗེའི་དེ་ཁོ་ན་ཉིད་བཞི་དབྱེར་མེད་ཡིན་པའི་ཕྱིར་དང་། རྡོ་རྗེའི་མངོན་པར་བྱང་
ཆུབ་པ་བཞི་དབྱེར་མེད་པ་ཡིན་པའི་ཕྱིར་དང་། རྡོ་རྗེའི་འབྲས་བུ་བཞི་དབྱེར་མེད་
པ་ཡིན་པའི་ཕྱིར་དང་། རྡོ་རྗེའི་ཡེ་ཤེས་ལྔ་དབྱེར་མེད་པ་ཡིན་པའི་ཕྱིར་དང་། རྡོ་
རྗེའི་སྐུ་ལྔ་དབྱེར་མེད་པ་ཡིན་པའི་ཕྱིར་དང་། རྡོ་རྗེའི་སངས་རྒྱས་རིགས་ལྔ་དབྱེར་
མེད་ཡིན་པའི་ཕྱིར་དང་། རྡོ་ རྗེའི་རྒྱལ་པོ་བདེ་བ་ཆེ་ཡིན་པའི་ཕྱིར་དང་། རྡོ་རྗེ་
དྲག་པོ་དགའ་བ་ཆེ་ཡིན་པའི་ཕྱིར་དང་། རྡོ་རྗེ་དཀྱིལ་འཁོར་ཆེན་པོ་ཡངས་པ་ཡིན་
པའི་ཕྱིར་དང། རྡོ་རྗེ་ཕུང་པོ་ཁམས་དང་སྐྱེ་མཆེད་ཐམས་ཅད་གདོད་ནས་དབྱེར་
མེད་རོ་མཉམ་གཅིག་ཏུ་འདྲེས་པ་ཡིན་པའི་ཕྱིར་དང་། རྡོ་རྗེ་རིགས་གསུམ་དབྱེར་
མེད་ཡིན་པའི་ཕྱིར་དང་། རྡོ་རྗེ་རིགས་བཞི་དབྱེར་མེད་ཡིན་པའི་ཕྱིར་དང་། རྡོ་རྗེ་
རིགས་ལྔ་དབྱེར་མེད་ཡིན་པའི་ཕྱིར་དང་། རྡོ་རྗེ་རིགས་དྲུག་དང་སུམ་ཅུ་རྩ་དྲུག་
དང་ བརྒྱ་ དང་ སྟོང་ དང་ འབུམ་ ལ་སོགས་ པ་ དབྱེར་མེད་ ཡིན་ པའི་ ཕྱིར་ དང༌།
རིགས་གྲངས་མེད་པ་གཅིག་ཏུ་འདུས་པ་རང་བཞིན་གྱི་རིགས་ཡིན་པའི་ ཕྱིར་
དང༌། ཆོས་ཀྱི་དབྱིངས་ཀུན་ཏུ་འགྲོ་བ་ཡིན་པའི་ཕྱིར་དང་། དེ་བཞིན་ཉིད་དང་ཡང་
དག་པའི་མཐའ་དང་བསམ་གྱིས་མི་ཁྱབ་པའི་དབྱིངས་དང་མཚན་མ་མེད་པའི་
དབྱིངས་ཡིན་པའི་ཕྱིར་དང་། མ་སྐྱེས་པ་དང་མ་འགགས་པ་དང་གཟོད་མ་ནས་ཞི་
- 221 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
བ་དང་རང་བཞིན་གྱིས་མྱ་ངན་ལས་འདས་པ་ཡིན་པའི་ཕྱིར་དང་། ཆོས་ཀྱི་གནས་
ཉིད་དང་ཆོས་སྐྱོན་མེད་པ་ཉིད་དང་མ་ནོར་བ་དེ་བཞིན་ཉིད་དང་གཞན་མ་ཡིན་པ་
དེ་བཞིན་ཉིད་ཡིན་པའི་ཕྱིར་དང་། གཙང་བདག་བདེ་དང་རྟག་པའི་མཐར་ཐུག་
པ་ཡིན་པའི་ཕྱིར་དང་། རང་བྱུང་ཡེ་ཤེས་ཆ་མེད་ཀུན་འགྲོ་ཁྱབ་པ་པོ་ཡིན་པའི་ཕྱིར་
དང་། རྣམ་དག་ཕུང་པོ་ལྔ་འཆང་བ་ཡིན་པའི་ཕྱིར་དང་། ཤེས་བཅུ་རྣམ་པར་དག་
པའི་བདག་ཡིན་པའི་ཕྱིར་དང༌། ཤེས་བཅུ་རྣམ་དག་འཆང་བ་པོ་ཡིན་པའི་ཕྱིར་
དང༌། རྣམ་བཅུ་དབང་ལྡན་ཆེ་བ་པོ་ཡིན་པའི་ཕྱིར་དང༌། ཐུབ་དབང་སྟོབས་བཅུ་
ཁྱབ་པའི་བདག་ཡིན་པའི་ཕྱིར་དང་། སངས་རྒྱས་ཀུན་གྱི་སྙིང་པོ་ཆེ་ཡིན་པའི་
ཕྱིར་དང་། ཤེས་རབ་ཕ་རོལ་ཕྱིན་པའི་མཐའ་ཡིན་པའི་ཕྱིར་དང་། དེ་ཉིད་བཅུ་
དྲུག་དང་བདེན་དོན་བཅུ་གཉིས་ཟུང་འཇུག་ཡིན་པའི་ཕྱིར་དང་། སྟོང་པ་ཆེན་པོ་
འགྱུར་མེད་ལྔ་དང་ཐིག་ལེ་སྟོང་པ་འགྱུར་མེད་དྲུག་ཟུང་འཇུག་ཡིན་པའི་ཕྱིར་
དང༌། ཐིག་ལེ་དང་ཆོས་འབྱུང་ཟུང་འཇུག་ཡིན་པའི་ ཕྱིར་དང་། ཐིག་ལེ་དང་གྲུ་
གསུམ་ཟུང་འཇུག་ཡིན་པའི་ཕྱིར་དང་། གནས་ལུགས་ཀྱི་ཨེ་ཝཾ་དང་ཨ་ཧཾ་དང་ཧུཾ་
ཀ་ཟུང་འཇུག་ཡིན་པའི་ཕྱིར་དང་། དུས་དང་འཁོར་ལོ་ཟུང་འཇུག་ཡིན་པའི་ཕྱིར་
དང༌། ཧེ་དང་བཛྲ་ཟུང་འཇུག་ཡིན་པའི་ཕྱིར་དང༌། གསང་བ་དང་འདུས་པ་ཟུང་
འཇུག་ཡིན་པའི་ཕྱིར་དང༌། འཁོར་ལོ་དང་སྡོམ་པ་ཟུང་འཇུག་ཡིན་པའི་ཕྱིར་དང་།
ཆོས་ཉིད་ཀྱི་གཟུགས་ནས་སངས་རྒྱས་ཀྱི་ཆོས་ཀྱི་བར་དང་རྣམ་པར་དག་པའི་
གཟུགས་ནས་རྣམ་མཁྱེན་གྱི་བར་དང་། ཁམས་ གསུམ་དང་ དུས་ གསུམ་ལས་
འདས་པའི་གཟུགས་ནས་རྣམ་མཁྱེན་གྱི་བར་རྣམས་དབྱེར་མེད་རོ་མཉམ་གདོད་
ནས་གཅིག་ཏུ་འདྲེས་པ་ཡིན་པའི་ཕྱིར་དང་། ཆོས་རྣམས་ཀུན་གྱི་གཞི་ཡིན་པའི་
-222 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
ཕྱིར་དང་། མཐའ་ཐམས་ཅད་དང་བྲལ་བའི་གཞི་ཡིན་པའི་ཕྱིར་དང་། སྤྲོས་པ་ཐམས་
ཅད་དང་བྲལ་བའི་གཞི་ཡིན་པའི་ཕྱིར་དང་། མཚན་མ་ཐམས་ཅད་ཉེ་བར་ཞི་བའི་
གཞི་ཡིན་པའི་ཕྱིར་དང༌། ཆོས་ཐམས་ཅད་ཀྱིས་གདོད་ནས་སྟོང་ཞིང་དབེན་ལ་
དག་པའི་གཞི་ཡིན་པའི་ཕྱིར་དང་། དྲི་མ་ཐམས་ཅད་གདོད་ནས་མེད་ཅིང་འགགས་
ལ་ཟད་པའི་གཞི་ཡིན་པའི་ཕྱིར་དང་། རང་བཞིན་གཉུག་མའི་ཡོན་ཏན་ཟག་པ་
མེད་ཅིང་བསམ་གྱིས་མི་ཁྱབ་པའི་བགྲང་ཡས་ཚང་བའི་ཕྱིར་དང་། གནས་ལུགས་
ཟབ་མོའི་སྤངས་རྟོགས་རང་བཞིན་པ་ཐམས་ཅད་ལྷུན་གྱིས་གྲུབ་ཅིང་འགྱུར་བ་
མེད་པར་ཡོངས་སུ་གྲུབ་པའི་ཕྱིར་དང་། ཆོས་ཉིད་མིང་དུ་མ་ལ་དོན་རོ་གཅིག་པ་
ཡིན་པའི་ཕྱིར་དང་། ཆོས་ཉིད་རྣམ་པ་དུ་མ་ལ་ངོ་བོ་རོ་གཅིག་པ་ཡིན་པའི་ཕྱིར་དང་།
རྒྱུ་མཚན་འདི་རྣམས་ཀྱི་ལུང་དང་རིགས་པ་རྒྱ་ཆེར་ནི་ངེས་དོན་རྒྱ་མཚོར་བསྟན་ཏོ།།
གལ་ཏེ་གཞན་ཞེས་པ་དཀྱིལ་འཁོར་ཡིན་ལ་དེ་ནི་བརྟགས་ནས་བསྒོམ་
པའམ་རྡུལ་ཚོན་ལ་སོགས་པ་འདུས་བྱས་པ་གསུངས་པ་མ་ཡིན་ནམ་ཞེ་ན་མ་ཡིན་
ཏེ། དེ་དག་ནི་དཀྱིལ་འཁོར་ལ་མོས་པ་ཡིད་ལ་བྱེད་པ་དང༌། དེའི་སྐུ་འདྲ་བཞེངས་
པ་ཡིན་གྱི་དཀྱིལ་འཁོར་དངོས་མ་ཡིན་པའི་ཕྱིར་ཏེ་ཆོས་ཀྱི་དབྱིངས་མ་ཡིན་པའི་
ཕྱིར་དང༌། སྙིང་པོའམ་དཀྱིལ་འཁོར་མ་ཡིན་པའི་ཕྱིར་རོ། །འདིར་མཎྜལ་ཞེས་པ་
མཆོད་ཡུལ་གྱི་སྐབས་སུ་སྙིང་པོའམ་དབྱིངས་སམ་དཀྱིལ་ཞེས་པ་དང་། མཆོད་
རྫས་ཀྱི་སྐབས་སུ་ཁོར་ར་ཁོར་ཡུག་ཏུ་འཁོར་བའམ་བསྐོར་བའི་ཞེས་པར་འགྱུར་
བ་ལས་འདི་ནི་མཆོད་ཡུལ་གྱི་སྐབས་ཡིན་པས་སྙིང་པོའམ་དབྱིངས་སམ་དཀྱིལ་
ཞེས་ པར་ ཐོབ་ པའི་ ཕྱིར་ དང་། དཀྱིལ་ འཁོར་ ཆོས་ ཀྱི་དབྱིངས་ཉིད་དོ། །ཞེས་
སོགས་རྒྱས་པར་བཀའ་སྩལ་པའི་ཕྱིར་དང༌། དོན་དམ་བདེན་པ་ཉིད་དཀྱིལ་འཁོར་
- 223 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩ །
ཆེན་པོ་ཡངས་པ་ཡིན་པར་བཀའ་སྩལ་པའི་ཕྱིར་དང་། རྒྱུ་དང་འབྲས་བུ་འགགས་
པ་ཡིས། །རྒྱལ་བའི་དབང་པོའི་སྐུ་གཞན་ཡིན། །སྐུ་གསུང་ཐུགས་དང་བདེ་བ་
གཞན། །ཕུང་པོ་ཚོགས་ནི་གཞན་ཡིན་ཏེ། །ས་ཡི་ཁམས་ལ་སོགས་པ་གཞན། །
ཞེས་སོགས་རྒྱ་ཆེར་གསུངས་པ་རྣམས་འཇིག་རྟེན་ཀུན་རྫོབ་འདི་ལས་གཞན་ནམ་
ཕ་རོལ་ལམ་མཆོག་ཏུ་གྱུར་པ་དོན་དམ་འཇིག་རྟེན་ལས་འདས་པ་ཆོས་ཀྱི་དབྱིངས་
ཉིད་ལ་དགོངས་པའི་ཕྱིར་རོ། །
གལ་ཏེ་དེ་ལྟར་ན་སྒྲུབ་ཐབས་ཀྱི་ལེའུར་གཞན་བརྟགས་པའི་དཀྱིལ་འཁོར་ལ་
ཞེས་གསུངས་པ་ཇི་ལྟར་དྲང་ཞེ་ན། དེ་ནི་བརྟགས་པའི་བསྒོམ་པ་རྣམས་ངེས་དོན་
མ་ཡིན་པར་སྟོན་པའི་སྐབས་ཡིན་ཞིང་། གཞན་དངོས་མ་ཡིན་ཡང་གཞན་དུ་བརྟགས་
པའི་དཀྱིལ་འཁོར་ལ་དཀྱིལ་འཁོར་ཞེས་ཉེ་བར་བཏགས་ནས་སྲིད་གསུམ་མཐའ་
དག་དཀྱིལ་འཁོར་གྱི་རྣམ་པར་གསུངས་པ་ནི་བྱིས་པ་རྣམས་ཀྱི་སེམས་བརྟན་
པར་བྱ་བའི་དོན་དུའོ། །དེ་ལྟར་མ་ཡིན་ན། ཡུལ་དང་དབང་པོ་རྣམས་དང་ནི། །དེ་
བཞིན་ལས་ཀྱི་དབང་པོ་དང་། །ལས་ཀྱི་དབང་པོའི་བྱ་བ་གཞན། །ཀུན་ནས་ཕྱག་
དང་ཞབས་ལ་སོགས། །ཀུན་ནས་སྤྱན་དང་ཞལ་དང་དབུ། །ཀུན་ནས་ཐོས་ལྡན་
འཇིག་རྟེན་དུ། །ཐམས་ཅད་དུ་ནི་ཁྱབ་པར་བཞུགས། །ཞེས་པ་ལ་སོགས་པའི་དོན་
བརྟགས་པ་དང་རྡུལ་ཚོན་ལ་ཇི་ལྟར་ཚང་། གཞན་ཡང་། སྒྲུབ་ཐབས་ལེའུ་དང་།
ཡེ་ཤེས་ཀྱི་ལེའུ་དང་
། ཀྱེའི་རྡོ་རྗེའི་འགྲེལ་པ་ལ་སོགས་པར་ཕུང་པོ་ཁམས་སོགས་
གཞན་རྣམས་རྒྱལ་བ་ཡབ་ཡུམ་ལ་སོགས་པ་གནས་ལུགས་ཟབ་མོའི་ལྷ་རྣམས་སུ་
གསུངས་ཤིང་། དེ་ཡང་དོན་དམ་བྱང་ཆུབ་ཀྱི་སེམས་ལ་སོགས་པ་གསུངས་ཏེ་རྒྱས་
པར་དེ་དག་ལས་ཀྱང་ཤེས་པར་བྱའོ། །
- 224 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
གལ་ཏེ་དོན་དམ་ཆོས་ཉིད་ནི་སངས་རྒྱས་མ་ཡིན་ཏེ། ཚོགས་གཉིས་མ་བསགས་
ཤིང་སྒྲིབ་པ་གཉིས་མ་སྤངས་པའི་ཕྱིར་རོ་ཞེ་ན་མ་གྲུབ་སྟེ། ཚོགས་གཉིས་ཚོགས་
ནི་བསགས་པ་པོ་ཡིན་པའི་ཕྱིར་དང་། སྒྲིབ་པ་ཀུན་ལས་ངེས་པར་གྲོལ་བ་ཡིན་
པའི་ཕྱིར་རོ། །འདི་ནི་མ་གྲུབ་པ་ཡང་མ་ཡིན་ཏེ། རྒྱུད་མཆོག་དཔང་པོའི་རྒྱུད་དེ་
དོན་དམ་པའི་མཚན་མང་པོ་བརྗོད་པ་ཡིན་གྱི། ཀུན་རྫོབ་ཀྱི་མཚན་བརྗོད་པ་མ་
ཡིན་པའི་ཕྱིར་དང་། དོན་དམ་ཆོས་ཉིད་གང་ཡིན་པ་དེ་ཚོགས་གཉིས་གདོད་ནས་
རང་བཞིན་ལྷུན་གྱིས་གྲུབ་ཅིང་སྒྲིབ་པ་ཀུན་ལས་གདོད་ནས་རང་བཞིན་གྱིས་
གྲོལ་བ་དང་པོའི་སངས་རྒྱས་ཡིན་པ་ལ་དགོངས་ནས་རྡོ་རྗེ་འཆང་ཆེན་པོས་དེ་
སྐད་ངེས་པའི་དོན་དུ་ལེགས་པར་བཀའ་སྩལ་པའི་ཕྱིར་རོ། །
གལ་ཏེ་དེ་ལྟར་མ་ཡིན་ན། བསོད་ནམས་ལྡན་པ་བསོད་ནམས་ཚོགས། །ཡེ་
ཤེས་ཡེ་ཤེས་འབྱུང་གནས་ཆེ། །ཡེ་ཤེས་ལྡན་པ་ཡོད་མེད་ཤེས་དང་། ཕ་རོལ་
ཕྱིན་བཅུ་ཐོབ་པ་སྟེ། །ཕ་རོལ་ཕྱིན་པ་བཅུ་ལ་གནས། །ཕ་རོལ་ཕྱིན་བཅུ་དག་པ་
སྟེ། །ཕ་རོལ་ཕྱིན་པ་བཅུ་ཡི་ཚུལ། །མགོན་པོ་ས་བཅུའི་དབང་ཕྱུག་སྟེ། །ས་བཅུ་
ལ་ནི་གནས་པ་པོ། །ཞེས་ སོགས་དང་འགལ་ཞིང་། རྡུལ་མེད་རྡུལ་བྲལ་དྲི་མ་
མེད། །ཉེས་པ་ སྤངས་པ་སྐྱོན་མེད་པ། །ཆུ་བོ་རྒྱ་མཚོ་ཀུན་ལས་བརྒལ། །སྦྱོར་
བའི་དགོན་པ་ལས་བྱུང་བ། །ཉོན་མོངས་ཉེ་ཉོན་ཀུན་ཉོན་མོངས། །བག་ཆགས་
བཅས་པ་གཏན་སྤངས་པ་དང༌། ཀུན་ཏུ་རྟོག་པ་ཐམས་ཅད་སྤངས་ལ་སོགས་པར་
མི་རུང་བས། ཀུན་ཤེས་ཀུན་རིག་དམ་པ་པོ་དང་། བདག་རིག་གཞན་རིག་ཐམས་
ཅད་པ་དང༌། གཉིས་མེད་ཡེ་ཤེས་ཚུལ་འཆང་བ་དང་། ཤིན་ཏུ་སད་པ་སད་པའི་
བདག་ལ་སོགས་པ་མ་ཡིན་པར་ཧ་ཅང་ཐལ་བའི་སྐྱོན་གྱིས་གནམ་ལྕགས་མང་པོ་
- 225 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩ །
ཆར་ཆེན་བཞིན་དུ་འབབ་པར་འགྱུར་རོ། །དེས་ན་འདིར་ཚོགས་གཉིས་ལ་ཡང་
བདེན་གཉིས་རྣམ་དབྱེ་ཤེས་དགོས་ཤིང་སངས་རྒྱས་ལ་ཡང་བདེན་གཉིས་རྣམ་
དབྱེ་ཤེས་དགོས་ཏེ། ཀུན་རྫོབ་ཀྱི་སངས་རྒྱས་ནི་ཀུན་རྫོབ་ཀྱི་ཚོགས་གཉིས་ཀྱིས་
བསྐྱེད་པ་ཡིན་པའི་ཕྱིར། སྔར་ནས་མེད་པ་ཕྱིས་སྐྱེས་པ་ཡིན་ཞིང་། དོན་དམ་གྱི་
སངས་རྒྱས་ནི་དོན་དམ་གྱི་ཚོགས་གཉིས་དང་དབྱེར་མེད་རོ་མཉམ་གཅིག་ཉིད་
ཡིན་པའི་ཕྱིར། དེ་དག་ལ་སྔ་ཕྱི་རིམ་པ་ཅུང་ཟད་ཀྱང་མེད་དོ། །
དེ་ལྟ་བས་ན། དོན་དམ་བདེན་པ་གང་ཡིན་པ་དེ་ཀུན་རྫོབ་ཀྱི་སངས་རྒྱས་མ་
ཡིན་ཡང་དོན་དམ་གྱི་སངས་རྒྱས་ཡིན་ཏེ་མཆོག་གི་དང་པོའི་སྐུ་གསུམ་འཆང་
ཡིན་པའི་ཕྱིར་དང་། གདོད་ནས་གྲོལ་བའི་དེ་བཞིན་གཤེགས་ཡིན་པའི་ཕྱིར་དང་།
སངས་རྒྱས་ཀུན་བས་སྔར་སངས་རྒྱས་ཡིན་པའི་ཕྱིར་དང་། ནམ་མཁའི་རང་བཞིན་
གདོད་ནས་རྣམ་གྲོལ་ཐུགས་ཡིན་པའི་ཕྱིར་དང༌། དང་པོའི་སངས་རྒྱས་རྒྱུད་མེད་
པ་ཡིན་པའི་ཕྱིར་དང་། ཡེ་ཤེས་སྐུ་སྟེ་རང་བྱུང་བ་ཡིན་པའི་ཕྱིར་དང་། སངས་རྒྱས་
ཐོག་མ་ཐ་མ་མེད་ཡིན་པའི་ཕྱིར་དང་། ཐོག་མཐའ་མེད་པའི་སེམས་དཔའ་ནི་རྡོ་
རྗེ་སེམས་དཔའ་དགའ་བ་ཆེ་ཡིན་པའི་ཕྱིར་དང་། ཤིན་ཏུ་རྣམ་དག་ཆོས་ཀྱི་མཆོག།
གདོད་ནས་གྲོལ་བའི་དེ་བཞིན་གཤེགས། །ཀུན་ཏུ་བཟང་པོ་ཀུན་བདག་ཉིད་
ཡིན་པའི་ཕྱིར་རོ། །དེའི་ཕྱིར་ཀུན་རྫོབ་ཀྱི་སངས་རྒྱས་གང་ཡིན་པ་དེ་འདུས་བྱས་
ཡིན་པའི་ཕྱིར། དོན་དམ་གྱི་སངས་རྒྱས་མ་ཡིན་ལ་དོན་དམ་གྱི་སངས་རྒྱས་གང་
ཡིན་པ་དེ་འདུས་བྱས་མ་ཡིན་པའི་ཕྱིར་ཀུན་རྫོབ་ཀྱི་སངས་རྒྱས་མ་ཡིན་ནོ། ། །
གལ་ཏེ་ཀུན་རྫོབ་ཀྱི་སངས་རྒྱས་དེ་ཀུན་རྫོབ་ཀྱི་ཚོགས་གཉིས་ཀས་བསྐྱེད་
པ་ཡིན་ན། ཀུན་རྫོབ་བསོད་ནམས་ཀྱི་ཚོགས་ཀྱིས་གཟུགས་སྐུ་བསྐྱེད་ཅིང་ཀུན་
b-



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
རྫོབ་ཡེ་ཤེས་ཀྱི་ཚོགས་ཀྱིས་ཆོས་སྐུའི་དྲི་མ་བྲལ་བར་བྱེད་པ་དང་འགལ་ལོ་ཞེ་ན།
དེ་དག་ནི་གཙོ་ཆེ་བའི་དབང་དུ་བྱས་པ་སྟེ། ཡེ་ཤེས་མེད་པའི་བསོད་ནམས་གཅིག་
པུས་གཟུགས་སྐུ་བསྐྱེད་པ་དང༌། བསོད་ནམས་མེད་པའི་ཡེ་ཤེས་གཅིག་པུས་
ཆོས་སྐུའི་དྲི་མ་བྲལ་བར་བྱེད་པ་མི་སྲིད་པའི་ཕྱིར་རོ། །
དེ་བཞིན་དུ། དོན་དམ་བདེན་པ་གང་ཡིན་པ་དེ་ཉིད་ཤེས་བཅུ་རྣམ་དག་
བདག་ཉིད་ཅན་དང་། ཤེས་བཅུ་རྣམ་དག་འཆང་བ་པོ་དང༌། ཡེ་ཤེས་མིག་གཅིག་
དྲི་མ་མེད་པ་དང་། ཡེ་ཤེས་ལུས་ཅན་དེ་བཞིན་གཤེགས་ཡིན་པའི་ཕྱིར། རྟོགས་
པ་ཕུན་སུམ་ཚོགས་པ་གདོད་ནས་རང་བཞིན་གྱིས་ཚང་བ་ཡིན་ཞིང་། ཉོན་མོངས་
དྲི་མ་ཀུན་ལས་འདས་དང༌། ཉོན་མོངས་ཀུན་ལས་རྣམ་ གྲོལ་བ་དང༌། ཀུན་ཏུ་
རྟོག་པ་ཐམས་ཅད་སྤངས། ཞེས་སོགས་སྔར་དྲངས་པ་རྣམས་ཀྱི་དོན་ཡིན་པའི་
ཕྱིར། རང་བཞིན་གྱིས་སྤངས་པ་ཕུན་སུམ་ཚོགས་པ་གདོད་ནས་ཚང་བ་ཡིན་ཏེ།
རང་བཞིན་གྱིས་ནི་ཡོངས་དག་ཕྱིར། །ཞེས་སོགས་དང་། ཐོག་མ་བར་མཐའ་དྲི་
མ་བྲལ། །ཞེས་སོགས་དང་། ཟད་པ་གཉེན་པོས་ཟད་པ་མ་ཡིན་ཏེ། །ཞེས་སོགས་
ཡང་ཡང་བཀའ་སྩལ་པའི་ཕྱིར་རོ། །དེ་ལྟ་བས་ན་སངས་རྒྱས་ཀྱི་རྟོགས་པ་ལ་ཡང་
བདེན་གཉིས་རྣམ་དབྱེ་ཤེས་དགོས་ཏེ། ཆོས་ཉིད་རང་གིས་རང་རིག་པ་འགྱུར་མེད་
ཡོངས་གྲུབ་ཡེ་ཤེས་ལྔ་ནི་དོན་དམ་པའི་རྟོགས་པའོ། །ཕྱི་ཅི་མ་ལོག་པའི་ཡོངས་
གྲུབ་གང་ཡིན་པ་གཞན་བྱུང་ཡེ་ཤེས་བཞི་ནི་ཀུན་རྫོབ་ཀྱི་རྟོགས་པའོ། །ཡང་རྟོག་
པ་དེ་གཉིས་གྲངས་བཞིན་དུ་གནས་ལུགས་མཐར་ཐུག་པ་འགོགས་པའི་བདེན་
པར་གཏོགས་ཤིང་སྐད་ཅིག་ལས་འདས་པ་དང་ལམ་བདེན་མཐར་ཐུག་པ་ཐེག་
ཆེན་མི་སློབ་པའི་ལམ་དུ་གཏོགས་ཤིང་སྐད་ཅིག་ལས་མ་འདས་པ་ཡང་ཡིན་ནོ། །
- 227 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
དེ་བཞིན་དུ། སངས་རྒྱས་ཀྱི་སྤངས་པ་ལ་ཡང་གཉིས་ཏེ། རང་བཞིན་གྱིས་
རྣམ་པར་དག་པ་དང་དྲི་མ་གློ་བུར་བ་གཉེན་པོས་བཅོམ་ནས་དག་པར་བྱས་པའོ།།
དེ་ལ་སྤངས་རྟོགས་དང་པོ་གཉིས་ནི་དོན་དམ་ཆོས་སྐུ་ལ་གདོད་ནས་ཚང་ཞིང་།
ཕྱི་མ་གཉིས་ནི་ཆོས་སྐུ་ཐོབ་པའི་གང་ཟག་ཀུན་རྫོབ་ཀྱི་སངས་རྒྱས་ལ་ཚང་བ་
ཡིན་པས་དེ་ལྟར་དོན་ཇི་ལྟ་བ་བཞིན་དུ་རྣམ་པར་དབྱེ་བ་ལ་མཁས་ན་ཆོས་ཉིད་
གང་ཡིན་པ་དེ་དོན་དམ་གྱི་སངས་རྒྱས་ཡིན་པ་དང༌། ཆོས་ཉིད་གང་ལ་བཞུགས་
པ་དེ་ལ་དོན་དམ་གྱི་སངས་རྒྱས་བཞུགས་པ་ཡང་བློར་ཤོང་བ་ཡིན་གྱི། དེ་ལས་
གཞན་ལ་ནི་དེ་ལྟར་མ་ཡིན་པས་དེ་དག་ལ་ཤིན་ཏུ་གསང་བར་བྱ་སྟེ། ཧ་ཅང་ཟབ་
མོ་སྣོད་མིན་ལ་བསྟན་དུ་མི་རུང་བར་གསུངས་པའི་ཕྱིར་རོ། །
དེ་ལྟར་བས་ན། ཁྱོད་ནི་སྲིད་པ་གསུམ་ལས་འདས་ཀྱང་ཞེས་པ་ལ་སོགས་
པས་ཡང་བླ་མ་དམ་པའི་མན་ངག་ཟབ་མོས་བཤད་པར་བྱ་སྟེ། དེ་དག་ནི་དོན་
དམ་ཆོས་ཉིད་ཀྱི་དཀྱིལ་འཁོར་རོ། །དེ་ལ་མོས་པ་ཡིད་ལ་བྱེད་པ་བསྐྱེད་རིམ་བསྒོམ་
པ་ན་གཞི་ལ་རྟག་ཏུ་བཞུགས་པ་ཉིད་གསལ་བཏབ་ནས་བསྒོམ་བཟླས་དང་མཆོད་
བསྟོད་ལ་སོགས་པ་བྱས་པས་བསོད་ནམས་ཆེན་པོ་ཐོབ་པར་འགྱུར་ཏེ་ཡུལ་ཤིན་
ཏུ་བཟང་ཞིང་གཉན་ལ་ཁྱད་པར་དུ་འཕགས་པའི་ཕུལ་ཆེས་པས་ཡོན་གནས་དང་
སྐྱབས་གནས་ཀྱི་མཆོག་དམ་པ་ཕུལ་དུ་གྱུར་ཅིང་བླ་ན་མེད་པ་དང་རྨད་དུ་བྱུང་བ་
དང་མཚུངས་པ་མེད་པ་ཆེན་པོ་ཡིན་པའི་ཕྱིར་རོ། །དེ་ལྟར་རྗེས་སུ་དཔག་པའི་
བསྒོམ་པ་ཡང་དེ་ཙམ་དུ་དོན་ཆེ་ན་མངོན་སུམ་གྱི་བསྒོམ་པ་ལྟ་ཅི་སྨོས།
གཟའ་དང་དྲང་སྲོང་ཞེས་པ་ལ་སོགས་པ་ནི། དེ་དག་ལ་མངོན་པར་དད་པ་
འཇིག་རྟེན་ཀུན་རྫོབ་ཀྱི་ལྷ་རྣམས་ཏེ། རྡོ་རྗེ་ཟླ་བ་དང་། རྡོ་རྗེ་ཉི་མ་དང༌། རྡོ་རྗེ་བཀྲ་
-228-



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
ཤིས་དང༌། རྡོ་རྗེ་གཟའ་ལག་དང་། རྡོ་རྗེ་ཕུར་བུ་དང་། རྡོ་རྗེ་པ་སངས་དང་། རྡོ་རྗེ་
དལ་འགྲོ་སྟེ་སྤེན་པ་དང་། རྡོ་རྗེ་མཇུག་རིང་དང་། རྡོ་རྗེ་སྒྲ་གཅན་དང་། རྡོ་རྗེ་དུས་
མེ་དང༌། རྡོ་རྗེ་བརྟན་པ་དང་། རྡོ་རྗེ་རི་བྱི་དང༌། རྒྱུ་སྐར་ཐམས་ཅད་དང༌། ཁྱིམ་
བཅུ་གཉིས་དང་། ཆ་བཅུ་དྲུག་དང་། ཕྱོགས་བཅུ་སྐྱོང་བ་དང་། རྡོ་རྗེ་དགའ་བྱེད་
དབང་ཕྱུག་དང༌། རྡོ་རྗེ་ནག་པོ་ཆེན་པོ་དང༌། རྡོ་རྗེ་དྲིལ་བུའི་རྣ་བ་ཅན་དང༌། རྡོ་
རྗེ་ཧཱུཾ་གི་ཎི་དང་། ཞིང་སྐྱོང་ཐམས་ཅད་དང། ཕོ་ཉ་མོ་ཐམས་ཅད་དང༌། འཕྲོག་མ་
རྣམས་དང་གྲུབ་པ་ཐམས་ཅད་དོ། །འདི་རྣམས་ལ་རྡོ་རྗེའི་སྒྲ་སྦྱར་བ་རྣམས་ནི་རྡོ་
རྗེ་སྔགས་ལ་ཞུགས་པའི་མིང་སྟེ། ལས་དང་པོ་པའི་གསང་མཚན་ལྟ་བུ་ཡིན་གྱི།
རྡོ་རྗེའི་དབྱིངས་ཉིད་ནི་མ་ཡིན་ཏེ། དེ་བཞིན་ཉིད་མ་ཡིན་པའི་ཕྱིར་རོ། །འདི་རྣམས་
ཀྱི་རྣམ་པ་དེ་བཞིན་ཉིད་ལ་མ་ཚང་པ་ཡང་མ་ཡིན་མོད་ཀྱི། འོན་ཀྱང་འདི་རྣམས་ལ་
ཡང་བདེན་གཉིས་རྣམ་དབྱེ་ཤེས་དགོས་པ་ལས་སྐབས་འདིར་ནི་ཕྱི་རོལ་ཏུ་འཇིག་
རྟེན་པའི་ལྷ་རྣམས་ཞེས་མཆོད་འབུལ་གྱི་སྐབས་སུ་གསུངས་པའི་དབང་དུ་བྱས་པ་
ཡིན་ནོ། །དེའི་ཕྱིར་སྒྲུབ་ཐབས་ཀྱི་སྐབས་སུ་འདི་རྣམས་ངེས་པ་ཉིད་དུ་བསྒོམ་
དགོས་པ་མ་ཡིན་ཡང་། མཆོད་པའི་སྐབས་སུ་ནི་མཆོད་པར་བྱ་བ་ངེས་པ་ཡིན་ནོ།།
སྒྲུབ་ཐབས་ཀྱིས་ནི་ཆོས་ཀྱི་དབྱིངས་ཉིད་བསྒྲུབ་པ་ཡིན་ཞིང་དེ་ཡང་མིང་
དང་རྣམ་པ་དུ་མ་དེ་ཉིད་དོན་དང་ངོ་བོ་རོ་གཅིག་པའི་ཕྱིར། མང་པོ་བསྒོམ་ཡང་
གཅིག་ཏུ་འདུ་བ་དང་། གཅིག་ཉིད་བསྒོམ་ཡང་མང་པོའི་བདག་ཉིད་ཡིན་པ་ཤེས་
པར་བྱ་ཞིང༌། ཞལ་ཕྱག་དང་མཚོན་ཆ་ལ་སོགས་པ་མང་ཉུང་ཡང་དུ་མ་རོ་གཅིག་
པའི་ཚུལ་ཟབ་མོ་དེ་ཉིད་ཀྱིས་ཤེས་པར་བྱས་ནས་རྣམ་པ་ཀུན་ལྡན་རྣམ་པ་མེད་པ་
ཆོས་ཉིད་ཀྱི་རྟོགས་པ་ཕྱི་ཕྱིར་འཕེལ་བར་བྱའོ། །
- 229 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ད་ནི་ཡོངས་སུ་བསྔོ་བ་སྟོན་ཏེ། དེ་ལྟར་བསྟོད་པས་ཞེས་པ་ཕྱག་འཚལ་བ་
ལ་སོགས་པའི་སྐབས་སུ་ཡིན་ལ་བསྒོམ་པའི་སྐབས་སུ་ནི་དེ་ལྟར་བསྒོམས་པས་
ཞེས་སྦྱར་རོ། །ཕུང་པོ་ཁམས་སོགས་གཞན་ཞེས་པ་ཀུན་རྫོབ་ཀྱི་ཕུང་པོ་ཁམས་
སོགས་འདི་ལས་གཞན་དོན་དམ་པའི་ཕུང་པོ་དྲུག་ནི་རྒྱལ་བ་རིགས་དྲུག་དང་།
ཁམས་དྲུག་ནི་དེ་བཞིན་གཤེགས་མ་དྲུག་དང་། དབང་པོ་དྲུག་ནི་བྱང་ཆུབ་སེམས་
དཔའ་དྲུག་དང་། ཡུལ་དྲུག་ནི་བྱང་ཆུབ་སེམས་མ་དྲུག་དང༌། ལས་དབང་དྲུག་ནི་
ཁྲོ་རྒྱལ་དྲུག་དང་། ལས་དབང་གི་ཡུལ་དྲུག་ནི་ཁྲོ་མོ་དྲུག་སྟེ། དེ་བཞིན་དུ། འབྱུང་
སྐྱེས་གཞན་དང་ལྷ་དང་ཀླུ་དང་ལྷ་མ་ཡིན་དང་འབྱུང་པོ་དང་གྲུབ་པ་གཞན་གྱི་
མཐར་ཐུག་པ་རྣམས་སོ། །དེ་རྣམས་ཉིད་བདེ་གཤེགས་སྙིང་པོ་དང༌། དེ་བཞིན་
ཉིད་དང༌། ཆོས་ཀྱི་དབྱིངས་དང༌། མཚན་མ་མེད་པའི་དབྱིངས་དང༌། ཡང་དག་
པའི་མཐའ་ལ་སོགས་པ་མཚན་གྱི་རྣམ་གྲངས་ཤིན་ཏུ་མང་པོ་ཅན་ཏེ། རྒྱས་པར་
ངེས་དོན་རྒྱ་མཚོ་ལ་སོགས་པར་བསྟན་ཏོ། ། །
དེ་བཞིན་ཉིད་དེ་ཐམས་ཅད་ལ། །ཁྱད་པར་མེད་ཀྱང་དག་གྱུར་པ། །དེ་བཞིན་
གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན། །ཞེས་གང་གསུངས་པ།
གློ་བུར་དྲི་མའི་སྦུབས་ལས་ངེས་གྲོལ་ཏེ། །སྲིད་གསུམ་དང་བ་མངོན་དུ་བྱེད་གྱུར་
ཅིག །ཅེས་པ་སེམས་ཅན་གྱི་ཉེས་པས་བསྒྲིབས་ནས་མངོན་དུ་མ་གྱུར་པ་ཉིད་དུ་
དྲི་མའི་སྦུབས་སུ་ཆུད་པ་དང་། འདྲ་བ་ལ་ཉོན་མོངས་པ་བྱེ་བ་མཐའ་ཡས་པས་
བཏུམས་པ་ཞེས་བུམ་ནང་མར་མེ་དང་། དབུལ་པོའི་གཏེར་ཆེན་ལ་སོགས་པ་དཔེ་
དང་རྒྱུ་མཚན་རྣམ་པ་མང་པོས་རྒྱས་པར་གསུངས་ཀྱི། ཆོས་ཉིད་རང་གི་ངོ་བོ་ནི་
དྲི་མ་གང་གིས་ཀྱང་བཏུམས་པ་ནམ་ཡང་མེད་དེ་ཐམས་ཅད་ནས་ཐམས་ཅད་དུ་དྲི་
- 230 -



དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་འཇུག་གི་འགྲེལ་པ།
མ་ཐམས་ཅད་ཀྱིས་གོས་པ་མེད་ཅིང་། ཤིན་ཏུ་རྣམ་པར་དག་པ་ཡིན་པའི་ཕྱིར་རོ།།
དེས་ན་ཀུན་ལ་ཁྱབ་པ་ནམ་མཁའི་དཔེ་ཉིད་ནི་ཆོས་སྐུ་བདེ་གཤེགས་སྙིང་པོའི་
དཔེ་ཐམས་ཅད་ཀྱི་ནང་ནས་མཆོག་དང་གཙོ་བོ་དང་གྱ་ནོམ་པ་ཡིན་ནོ། །
དེའི་ཕྱིར་ཁ་ཅིག་ཕྱི་དང་ནང་ཡང་དུས་འཁོར་དུ་འདོད་པ་ནི་ཤིན་ཏུ་འཁྲུལ་
ཏེ་དེ་དག་ནི་སྡུག་བསྔལ་དང་ཀུན་འབྱུང་གི་བདེན་པར་གཏོགས་པའི་ཕྱིར་དང༌།
གཞན་དབང་དང་ཀུན་རྫོབ་དང་གློ་བུར་དྲི་མར་གཏོགས་པའི་ཕྱིར་དང་། དུས་
འཁོར་མཐོང་བ་དང་ཐོས་པ་ལ་སྒྲིབ་པ་དང་གེགས་སུ་གྱུར་པ་ཡིན་པའི་ཕྱིར་དང༌།
རྣམ་ཤེས་དང་སྐད་ཅིག་དང་རྟེན་འབྲེལ་ལས་མ་འདས་པའི་ཕྱིར་དང་། དུས་དང་
འཁོར་ལོའི་དོན་ཟབ་མོ་མ་ཚང་པའི་ཕྱིར་རོ། །འདི་དག་ནི་ཁམས་གསུམ་སྣོད་
བཅུད་འདི་ཐམས་ཅད་ཆོས་ཉིད་དང་། ཆོས་སྐུ་དང་། དེ་བཞིན་ཉིད་དང་། ཕྱག་
རྒྱ་ཆེན་པོ་དང༌། རང་བྱུང་ཡེ་ཤེས་དང་། སྐུ་གསུམ་དང་སྐུ་བཞི་ལ་སོགས་པ་ཡིན་
པར་འདོད་པ་རྣམས་ཀྱང་བསལ་བ་ཡིན་ཏེ། དེ་རྣམས་ཀྱི་དོན་དང་མཚན་ཉིད་མ་
ཚང་བའི་ཕྱིར་རོ། །
འདིར་འབད་དགེ་བ་ལ་སོགས་པ། །དུས་གསུམ་དགེ་བ་ལ་བརྟེན་ནས། །
མཁའ་ཁྱབ་ ཕ་མའི་དོན་སླད་དུ། །རྒྱལ་བའི་སྐུ་གཉིས་ཐོབ་པར་ཤོག །གནས་
སྐབས་ཀུན་ཏུ་ཆོས་དང་ཆོས་ཉིད་དབྱེ་མཁས་ཤིང་། །རྣམ་ཤེས་ཡེ་ཤེས་དབུས་
དང་མཐའ་ཡང་འབྱེད་མཁས་ལ། །བདེན་པ་གཉིས་དང་ངོ་བོ་ཉིད་གསུམ་ཕྱི་ནང་
གཞན། །བདེན་བཞི་ཆོས་ལྔའི་རྣམ་དབྱེ་གསལ་བར་ལེགས་རྟོགས་ནས། །ཁྱད་
པར་འཕགས་པའི་ལྟ་སྒོམ་སྤྱོད་པ་རྣམ་དག་གི །གདོད་ནས་གཞི་ལ་རྟག་ཏུ་བཞུགས་
པ་ཆོས་སྐུའི་གཏེར། །རང་གཞན་ཀུན་གྱིས་ཐོབ་པར་བྱེད་ལ་བརྩོན་པ་དང་། །
- 231 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ང༽
གཟུགས་སྐུའི་ལྗོན་ཤིང་བཟང་པོ་བསྐྱེད་ལའང་བརྩོན་པར་ཤོག། །། །
(དཔལ་དུས་ཀྱི་འཁོར་ལོའི་ཡོངས་རྫོགས་ཀྱི་མངོན་རྟོགས་དང་བསྟོད་པ་ཟུང་
འཇུག་གི་འགྲེལ་པ། རྒྱལ་ཁམས་ཕྱོགས་རིས་མེད་པ་རྟོན་པ་བཞི་ལྡན་གྱིས་བཀོད་
པའོ།། །།
ཡི་གེ་པ་ནི་བཅོམ་ལྡན་རྡོ་རྗེ་སྙིང་པོ་དང་། གཡའ་བཟང་བ་དགེ་བཤེས་སངས་རྒྱས་ .
འོད་དོ།། །།མངྒ་ལཾ། བྷ་ཝནྟུ།
《མ་དཔེ་ནི་འབྲས་གནས་བཅུའི་དཔེ་རྙིང་། ཕྱི་ཀ ༢༠༩ ཡིན།)
- 232 -



༄༅། །དཔལ་དུས་ཀྱི་འཁོར་ལོའི་བསྐྱེད་རིམ་གྱི་
ཆོ་ག་བཞུགས་སོ། །
ཨོ་གུ་རུ་བུདྡྷ་བོ་དྷི་སཏྲེ་བྷོ་ན་མོ་ན་མཿ རྗེ་བཙུན་བླ་མ་དམ་པའི་བཀའ་དྲིན་
ལས་དཔལ་དུས་ཀྱི་འཁོར་ལོའི་དཀྱིལ་འཁོར་དུ་ཞུགས་ཤིང་དག་པའི་རིམ་པའི་
དབང་བསྐུར་ལེགས་པར་ཐོབ་པའི་སློབ་མ་དམ་ཚིག་དང་ལྡན་པ་ལྷ་དང་དཀྱིལ་
འཁོར་ལ་སོགས་པ་ཆོས་ཀྱི་དབྱིངས་ཉིད་དུ་ལེགས་པར་རྟོགས་པས་དེ་ལ་མོས་པ་
ཡིད་ལ་བྱེད་པའི་བསྒོམ་པ་བསྐྱེད་པའི་རིམ་པ་ལ་རྣལ་འབྱོར་དུ་བྱ་བར་འདོད་ན།
སྐྱབས་འགྲོ་སེམས་བསྐྱེད་དང་རྡོ་རྗེ་སེམས་དཔའི་བསྒོམ་བཟླས་སྔོན་དུ་འགྲོ་
བས་བདུད་རྩི་རིལ་བུ་ཁར་བཅུག་ནས། ཨོཾ་ཨཱཿཧཱུྃ་ཧོཧཾ་ཀྵ པྲཛྙཱ་ཨུ་པཱ་ཡ་ཨཱད་མ་
ཀ་ཀཱ་ཡ་ཝཱཀ་ཙིཏྟ་ཛྷཱ་ན་ཨ་ཏི་པ་ཏེ་མ་མཱ་ཀཱ་ཡ་ཝཱཀ་ཙིཏྟ་ཛྷཱ་ན་བཛྲ་བཛྲ་ཨ་མྲྀ་ཏ་སྭ་
བྷ་ཝཾ་ཀུ་རུ་ཀུ་རུ་སྐན་དྷ་དྷཱ་དུ་ཨ་ཡ་ཏ་ནཾ་ནི༔ སྭ་བྷཱ་ཝཾ་སྭཱཧཱ། ཞེས་བརྗོད་ཅིང་། གཙུག་
ཏོར་དུ་ཝཾ་ལས་རྡོ་རྗེ་ཟླ་བའི་དཀྱིལ་འཁོར་ཆ་བཅུ་དྲུག་རྫོགས་པ་གདོད་ནས་བཞུགས་
པ་གསལ་གདབ་སྟེ། དེས་རྐང་སེན་གྱི་མཐར་ཐུག་པ་མ་དག་པའི་ལུས་འདི་སྦྲུལ་
གྱི་ཤུན་པ་ལྟར་ལན་གསུམ་དུ་དོར་བས་ལུས་དང་ངག་དང་སེམས་དང་ཡེ་ཤེས་
རྣམ་པར་དག་པ་རྡོ་རྗེ་བདུད་རྩིའི་རང་བཞིན་ཟླ་བ་དྲི་མ་མེད་པ་ལྟར་གདོད་ནས་
གནས་པ་ཐོབ་པར་མོས་ནས། ཨོཾ་སྭ་བྷཱ་བ་ཤུདྡྷསརྦ་དྷརྨ་སྭ་བྷ་བ་ཤུདྡྷོཉཧཾ། ཞེས་
ང་རྒྱལ་བཟུང་སྟེ། དཔྲལ་བ་ལ་སོགས་པའི་གནས་དྲུག་ཏུ། ཨོ་ཨཱཧཱུྃཧོ༔ཧཾ་ཀྵ རྣམས་
རིགས་ཀྱི་མདོག་ཅན་ལས་སྣང་བ་མཐའ་ཡས། རིན་ཆེན་འབྱུང་ལྡན། དོན་ཡོད་
- 233 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༤༽
གྲུབ་པ། རྣམ་པར་སྣང་མཛད། མི་བསྐྱོད་པ། རྡོ་རྗེ་སེམས་དཔའ་རྣམས་གདོད་
ནས་བཞུགས་པ་གསལ་གདབ་པས་བྱིན་གྱིས་བརླབ་བོ། །དེ་ནས་ལག་པ་ཕན་
ཚུན་མཉེ་ཞིང་། ཨོ་ཏྲཿསརྦ་ཨསྡུ་རཱ་ཛ་མཱ་ར་ཀླུ་ཤ་ཨན་ཏ་ཀ་ར་བཛྲ་ཏིག་དུཁ་ལྕེ་
ད་མ་མ་ཀ་རཾ་བི་ཤོ་དྷ་ཡ་སྭཱཧཱ། ཞེས་པས་བཀྲུས་ཤིང་དག་པར་བྱས་པའི་ལག་པ་
གཡོན་གྱི་མཐེའུ་ཆུང་ལ་སོགས་པའི་རྩ་བའི་ཚིགས་རྣམས་ལ་ཨ་ཨི་རཾ་ཨུ་ལཾ།
དབུས་ཀྱི་ཚིགས་རྣམས་ལ་ཨ་ཨེ་ཨར་ཨོ་ཨལ། སྟེང་གི་ཚིགས་རྣམས་ལ་ཧ་ཡ་ར་
ཝ་ལ། གཡས་ཀྱི་མཐེ་བོ་ལ་སོགས་པའི་སྟེང་གི་ཚིགས་རྣམས་ལ་ལྭ་ཝཱ་རཱ་ཡཱ་ཧཱ།
དབུས་ཀྱི་ཚིགས་རྣམས་ལ་ཨཱལ་ཨོ་ཨཱར་ཨེ་ཨཱུ༔ རྩ་བའི་ཚིགས་རྣམས་ལ་ལཱི་ཨཱུ་རཱི་
ཨཱི་ཨ་རྣམས་ལས། གཡོན་ཟླ་བ། གཡས་ཉི་མ། གཉིས་ཀ་སྦྱར་བའི་དབུས་སུ་ཧཱུཾ་
མཐིང་ནག་ལས་སྒྲ་གཅན་དེ་རྣམས་ལས་གྲུབ་པའི་རྡོ་རྗེ་རྩེ་ལྔ་པའི་ཕྱག་རྒྱས་
གཙུག་ཏོར་ནས་རྐང་སེན་ལ་ཐུག་པར་རང་ལ་རེག་ཅིང་། ཨོཾ་ཨཱཿཧཱུྃ་ཧོ༔ཧཾ་ཀྵ ཀཱ་
ཡ་ཝཱཀ་ཙིཏྟ་ཛྷཱ་ན་ཨ་དྷི་པ་ཏེ་བཛྲ་ཀཱ་ཡ་མ་མཱ་ཀཱ་ཡ་ཝཱཀ་ཙིཏྟ་ཛྷཱ་ན་བཛྲ་བཛྲ་ཀཱ་ཡ་
སྭ་བྷཱ་ཝཾ་ཀུ་རུ་ཀུ་རུ་སྭཱཧཱ། ཞེས་པས་རྡོ་རྗེའི་སྐུ་དྲི་བྲལ་མངོན་དུ་གྱུར་པར་མོས་
ནས། ཨོཾ་སརྦ་ཏ་ཐཱ་ག་ཏཱ་བཛྲ་ཀཱ་ཡ་སྭ་བྷཱ་བ་ཨཱད་མ་ཀོཉཧཾ། ཞེས་ང་རྒྱལ་བཟུང་
སྟེ། ཐལ་མོ་སྦྱར་བའི་མཐེ་བོང་ཟུང་གིས་སྙིང་གར་རེག་ཅིང་། ཨོ་ཧྲིལཱ་ཧྲི་ད་ཡ་ཡཱ་
ན་མཿ སྤྱི་བོར་རེག་ཅིང་། ཨོཾ་ཧཱུྃ་སི་ར་སེ་སྭཱཧཱ། གཙུག་ཏོར་དུ་རེག་ཅིང་། ཨོཾ་ཧྲིར་
ཤི་ཁཱ་ཡེ་ལོ་ཥཊ། ཡན་ལག་ཐམས་ཅད་ལ་རེག་ཅིང་། ཨོཾ་ཧཱུྃ་ཀ་བ་ཙཱ་ཡ་ཧཱུྃ། མིག་
གཉིས་ལ་རེག་ཅིང་། ཨོཾ་ཧྲི་ནེ་ཏྲ་ཡ་བ་ཥཊ། གཡོན་པའི་མཐེབ་འཛུབ་ཀྱི་སེ་གོལ་
ཕྱོགས་རྣམས་སུ་རྡེབ་ཅིང་། ༀ་ཧྲཨསྠཱ་ཡ་ཕཊ། ཅེས་པས་ཕྱོགས་ཀུན་ཏུ་མཚོན་
ཆ་བཀོད་ནས། ཨོཾ་སརྦ་ཏ་ཐཱ་ག་ཏ་ཧྲི་ད་ཡ་སི་རཿ ཤི་ཁཱ་ཀ་བཱ་ཙ་ན་ཏྲ་ཨསྡུ་བཛྲ་
- 234 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
ཥཊ་ཨཾ་ག་སྭ་བྷཱ་ཝ་ཨཱད་མ་ཀོཉཧཾ། ཞེས་ང་རྒྱལ་བཟུང་ངོ༌། །
དེ་ནས་གཏོར་མ་གཉིས་འཆད་འགྱུར་ལྟར་བྱིན་གྱིས་བརླབས་ཏེ། ཧཱུྃ་མཛད་
ཀྱི་ཕྱག་རྒྱས་ཡུལ་གྱི་བདག་པོ་སྤྱན་དྲང་ཞིང་། ཨོཾ་ཨཱཿཧཱུྃ་ཧྥེ་མོ་ས་པཱ་རི་ཝཱ་རཱ་ཡ་ཨི་
དཾ་བ་ལིཾ་གནྡྷཾ་པུཊཾ་དྷཱ་པཾ་པྲ་དཱི་པཾ་ཨཀྵ་ཏཾ་ད་དཱ་མ་ཤཱི་ས་པཱ་རི་ཝ་རཿ ཤྲཱི་གྷཾ་ཨ་གཙྪ་ཏུ་
ཛཧཱུྃ་བཾ་ཧོ༔ ཨི་དཾ་བ་ལིཾ་གྲཏྣ་ཏུ། ཁ་དོ་དུ། པི་ཝ་ཏུ། ས་པ་རི་ཝཱ་ར་ཀཿ སརྦ་སཏྭཱ་
ནཾ། ཤཱནྟཾ་པུཏྟཾ་རཀྵ་ཨཱ་ཝ་ར་ཎ་གུབ་ཏཾ་ཀ་རོ་ཏུ། ཨི་དཾ་སྦྲ་ནཾ་ཏུཀ་ཏཱ་བ་ཧེ་མཎྜལ་བྷ་
མྱྀ་ཏཱིཥྛ་ཏུ་ཧཱུྃ་ཧཱུྃ་ཕཊ། བཛྲ་དྷ་ར་ཨཱཛྫཱ་པ་ཡ་ཏི་སྭཱཧཱ། ཞེས་པ་དང་། ཁྱིའི་ཕྱག་རྒྱས་
གྲོང་གི་བདག་པོ་སྤྱན་དྲང་ཞིང་། ཨོཾ་ཨཱ༔ཧཱུྃ་ཆེ་མོ་ཨཱ་གཙྪ་ཨཱ་གཙྪ་ཤཱི་གྷཾ་ཨི་དཾ་བ་ལི་
གྲཏྣ་གྲིནྡྷ་བྷུཀ་ཏཱ་བི་ཏཱ་ཏྲིབ་ཏི་ཀྲི་ཏཱ་སརྦ་སཏྭཱ་ནཾ་ཤཱནྟི་ཙིཏྟཾ་ཀྲི་ཏཱ་ཨ་པ་ར་སྠཱ་ནཾ་གཙྪ་
གཙྪ་སྭཱཧཱ། ཞེས་པས་གཏོར་མ་བྱིན་ནས་རེ་ཞིག་གནས་གཞན་དུ་བཏང་སྟེ། རང་
གི་གནས་དྲུག་ཏུ་ཟླ་བ་ཉི་མ། སྒྲ་གཅན་དུས་མེ། ནམ་མཁའ་དང་ཡེ་ཤེས་དཀྱིལ་
འཁོར་ལ། ཨོཾ་ཨཱ༔ཧཱུྃ་ཧོ༔ཧཾ་ཀྵ ལས་རྡོ་རྗེ་རྩེ་མོ་རྩ་གྲངས་ལྟེ་བ་དང་བཅས་པ་དང་
མཚུངས་པ་དང༌། གཡོན་གྱི་འཕྲག་པ་དང་མཐེ་ཆུང་ལ་སོགས་པའི་རྩ་བའི་ཚིགས་
རྣམས་སུ། ང་ང་ངར་ངུ་ངལ་ ངོ༌། གྷ་གྷི་གྷིར་གྷ་གྷལ་གྷཾ། ག་གི་གིར་གུ་གིལ་གི།
ཁ་ཁི་ཁིར་ཁུ་ཁྲི་ཁཾ། ཀ་ཀི་ཀིར་ཀུ་ཀྲི་ཀཾ། གཡས་ཀྱི་འཕྲག་པ་དང་མཐེ་བོང་ལ་
སོགས་པ་རྩ་བའི་ཚིགས་རྣམས་སུ། ཀཿཀིལཱ་ཀཱ་ཀིརཱ་ཀཱི་ཀཱ། ཁཱཁཱིལཱ་ ཁཱ་ཁཱིརཱ་ཁཱི་
ཁྲ། གྷཱགཱིལཱ་གླུ་སྒེརཱ ཧྥི་ གྷཱ། བྷཱབྷིལཱ་ ཧྥུ་ ཉྫིརཱ་བྷཱི་ བྷྱཱ། ངརཱཙྪརིངལཱ་ ངརཱུ་ རི༌རཱ་ པིདཱ་
ངད༌། རྣམས་ལས་རྡོ་རྗེ་རྩེ་མོ་སུམ་ཅུ་རྩ་གཅིག་པ་དང་། རྩེ་མོ་བདུན་པ་རྣམས་
ཚུལ་དེ་བཞིན་དུ་གྲུ་མོ་དང་སོར་མོའི་དབུས་ཀྱི་ཚིགས་རྣམས་ལ་ཙཱ་སྡེ། འཁྲིག་མ་
དང་སོར་མོའི་སྟེང་གི་ཚིགས་རྣམས་ལ་ཊཱ་སྡེ། དཔྱི་མགོ་དང་རྐང་སོར་གྱི་རྩ་བའི་
༠༠
- 235 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཚིགས་རྣམས་ལ་པཱ་སྟེ། པུས་མོ་དང་རྐང་སོར་གྱི་དབུས་ཀྱི་ཚིགས་ལ་ཏཱ་སྡེ། ལུང་
བུ་དང་རྐང་སོར་གྱི་སྟེང་གི་ཚིགས་ལ་སཱ་སྡེ་ལས་རྩེ་མོ་སོ་གཅིག་པ་དང༌། རྩེ་མོ་
བདུན་པོ་རྣམས་གསལ་གདབ་བོ། །ཡིད་ལ་རྣམ་པ་བསམ་ཞིང་བྱ་བར་གྱུར་པས་
ནི་སྐབས་ཁ་ཅིག་ཏུ་ཀ་སྡེ་ཙ་སྡེ་ཊ་སྡེ་པ་སྡེ་ཏ་སྡེ་ས་སྡེ་རྣམས་དབྱངས་བཅུ་གཉིས་
ཀྱིས་བསྒྱུར་བ་ཕྲག་གཉིས་གནས་དེ་རྣམས་སུ་དམིགས་པ་ལས་ས་སྡེ་ལས་རྡོ་རྗེ་
དེ་རྣམས་སུ་གྱུར་པར་བལྟས་ཀྱང་རུང་ངོ༌། །གཡོན་དང་གཡས་ཀྱི་རྣ་བ་དག་ལ་
ཨ་ཨཱ། སྣ་དག་ལ་ཨེ་ཨེ། མིག་དག་ལ་ཨར་ཨཱར། ལྕེ་དང་ལྕེའུ་ཆུང་དག་ལ་ཨོ་
ཨོ། རྡོ་རྗེ་དང་གསང་བ་དག་ལ་ཨལ་ཨཱལ། ཡིད་དང་ཁུ་བའི་རྩ་དག་ལ་ཨོཾ་ཨཱཿ
ལས་རྡོ་རྗེ་རྩེ་མོ་གསུམ་པ་རྣམས། གཙུག་ཏོར་དང་མགོ་བོར་ཧཾ་ཧཿ ལྕེ་དང་རྐན་
དག་ལ་ཡ་ཡཱ། ལག་མཐིལ་དག་ལ་ར་རཱ། རྐང་མཐིལ་དག་ལ་ཝ་ཝཱ། བཤང་ལམ་
གྱི་གཡོན་དང་གཡས་སུ་ལ་ལཱ། རྣམས་ལས་རྡོ་རྗེ་རྩེ་མོ་ལྔ་པ་རྣམས་ཁམས་ཀྱི་
མདོག་ཅན་ཏེ། དེ་ལྟར་ལུས་ལ་གདོད་ནས་བཞུགས་པའི་རྡོ་རྗེ་འབར་བ་ཕྱོགས་
ཀྱི་མདོག་ཅན་འཕྲོས་པས་གློ་བུར་དྲི་མའི་ངོ་བོ་གདུག་པ་ཐམས་ཅད་བསྲེགས་
ནས་རང་བཞིན་འོད་གསལ་ཐོབ་པར་བསམ་ཞིང་། ཨོཾ་ཨཱ༔ཧཱུྃ་ཧཧཾ་ཀྵ ཧྲཝཏྲཿཧྲཝཧྲ
ར་ར་ར་ར་བཛྲ་ཨ་ན་ལ་སརྦ་ཨཱ་བ་ར་ཎ་དྷརྨ་པྲ་ལ་ཡ་སྭ་བྷཱ་བ་སརྦ་མཱ་ར་ཀ་ཡི་ཀ་
བིགྷཱ་བི་ནཱ་ཡ་ཀ་ཨ་དི་ནཾ་ཀཱ་ཡ་ཝཱཀ་ཙིཏྟ་ནི་ད་ཧ་ད་ཧ་པ་ཙ་པ་ཙ་བྷསྨི་ཀུ་རུ་ཀུ་རུ་
ཧཱུྃ་ཧཱུྃ་ཕཊ་ཕཊ། ཅེས་དྲག་ཏུ་འདོན་པས་བདུད་གཞོམ་མོ། །
དེ་ནས་ཧཾ་གི་རང་བཞིན་ནམ་མཁའི་དབུས་སུ་ཡཾ་རཾ་ཝཾ་ལཾ་ལས་རླུང་མེ་ཆུ་
སའི་དཀྱིལ་འཁོར་སྟེང་འོག་ཏུ་ཧཱུྃ་ལས་བྱུང་བའི་རྡོ་ རྗེ་ ཁ་སྦྱར་བས་མཚན་པ་
བསྒོམ་ཞིང༌། ཨོཾ་ཧཱུྃ་ཡཾ་རཾ་ཝཾ་ལཾ་བཛྲ་ཨཱ་ཀཱ་ཤ་བ་ཡུ་དེ་ཛ་ཨུ་ཏ་ཀ་པྲི་ཐི་ཝཱི་བཛྲ་སྭ་
- 236 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག།
བྷཱ་བ་པཉྩདྷཱ་ཏཱ་བོ་བཛྲ་མཎྜལ་ནི་ཀུ་རུ་ཀུ་རུ་སྭཱཧཱ། ཞེས་པས་འོག་ཏུ་དཀྱིལ་འཁོར་
དགོད་ཅིང་། ཨོཾ་ཨཱ༔ཧཱུྃ་རབཛྲ་ཙན་སུརླ་རཱ་ཧུ་ཀཱ་ལ་ཨག་ན་ཡཀཱ་ཡ་ཝཱཀ་ཙིཏྟ་ཛྷཱ་
ན་བཛྲ་པྲ་ཀ་རཱན་ཀུ་རུ་ཀུ་རུ་སྭཱཧཱ། ཞེས་པས་དཀྱིལ་འཁོར་བཞི་གཅིག་ཏུ་འདྲེས་
པ་ལས་ཐོ་རེངས་གནམ་ས་འབྱར་བར་སྣང་བའི་མཚམས་སུ་རྭ་བ་གསུམ་དང་
ཡུལ་འཁོར་གྱི་མཚམས་སུ་རྭ་བ་ལྔ་སྟེ། ཐམས་ཅད་ཀྱི་འོག་ཏུ་མདུང་དང་རྡོ་རྗེའི་
ས་གཞི། སྟེང་དུ་གུར་དང་མདའི་དྲ་བ་རྣམས་བཀོད་པའི་དབུས་སུ། ཨོཾ་ཧཱུྃ་བི་ཤྭ་
ཀཱ་ཡ་བཛྲ་བཛྲ་ཀུ་ཊ་ཀ་རཾ་ཀུ་རུ་ཀུ་རུ་སྭཱཧཱ། ཞེས་པས་རྡོ་རྗེའི་ཁང་བརྩེགས་ཁྲུ་
གཉིས་བརྒྱ་པ། དེའི་དབུས་སུ་འཁོར་ལོའམ་ཆུ་སྐྱེས་ཁྲུ་བཅུ་གཉིས་པ་བསམ། དེ་
ཡང་པད་མ་ཡིན་ན། ཨོ་པཾ་བི་ཤྭ་བཛྲ་པད་མཾ་ཀུ་རུ་ཀུ་རུ་སྭཱཧཱ། ཞེས་པས་དགོད་
ཅིང་། ཨོ་རབཛྲ་སྙདྨ་བཛྲ་སྙརྨ་ཨཱ་ས་ནཾ་ཀུ་རུ་ཀུ་རུ་སྭཱཧཱ། ཞེས་པས་ལྟེ་བའམ་མུ་
ཁྱུད་ལ་དེ་དང་མཉམ་པའི་ཉི་གདན་བཀོད་དེ་དེར། ཧཱུྃ་ལས་ཁྲོ་བོའི་དབང་པོ་རྡོ་
རྗེ་ཤུགས་དུས་ཀྱི་འཁོར་ལོ་ལྟ་བུ་མི་བསྐྱོད་པའི་ཅོད་པན་ཅན་སྦྲུལ་དང་གླང་པོའི་
པགས་པ་དང་ཐོད་པ་ཁ་དོག་ལྔའི་ཕྲེང་བ་དང་མགོ་བོ་བརྒྱའི་དོ་ཤལ་རྣམས་ཀྱིས་
ལྷག་པར་བརྒྱན་ཅིང༌། ལྷག་པའི་ཕྱག་གཉིས་ཀྱིས་བདུད་ཀྱི་མགོ་བོ་དང་ཁྲག་
གིས་གང་བའི་ཐོད་པ་བསྣམས་པ་རབ་ཏུ་ཁྲོས་ཤིང་འཇིགས་སུ་རུང་བ་གཡས་
བརྐྱང་གི་གར་གྱིས་ཡི་དྭགས་ཀྱི་རྣམ་པ་ཅན་བདུད་དང་ཉོན་མོངས་པའི་སྙིང་གར་
བརྫིས་པ་གསལ་གདབ་ཅིང༌། ༀ་ཧཱུྃ་ཀྲོ་དྷ་ཨིན་དྲོ་ཧཱུྃ་ཀྲོ་དྷཱ་ནཾ་ཨཛྙཱ་དཱ་ཡ་ཀ་སྭཱཧཱ།
ཞེས་ང་རྒྱལ་བཟུང་ནས། ཐུགས་ཀར་ཉི་མ་ལ་གནས་པའི་ཧ་ཡ་ར་ཝ་ལ་བརྩེགས་
པར་དབྱངས་མེད་པའི་ཡི་གེའི་གོང་བུ་ལ་སྟོང་པ་ཆེན་པོ་ཡི་གེ་ལྔ་ཐབས་དང་ཤེས་
རབ་ཀྱིས་ཕྱེ་བ་རིགས་དང་མཐུན་པར་བཞུགས་པ་ལས་བྱུང་བའི་ཁྲོ་རྒྱལ་བཅུ་བུ་
- 237 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ག་རྣམས་ནས་ཕྱོགས་བཅུར་སྤྲོས་ཏེ། ཧ་ ཧཱ་དག་ལས་གཙུག་ཏོར་ལྗང་ཁུ་དང་
གནོད་མཛེས་སྔོན་པོ་དག་གཞལ་གྱི་གཙོ་བོའི་གཡོན་དང་གཡས་ཀྱི་རྣ་བ་དག་
ལས་ཕྱུངས་ནས་སྟེང་དང་འོག་དུ་ཁང་པ་བརྩེགས་པའི་ནང་དང་། རྡོ་རྗེའི་ས་གཞི་
ལ་བཞག་ཅིང་། ཡི་ཡཱི་ ལས་བགེགས་མཐར་བྱེད་དང་དབྱུག་སྔོན་ཅན་ནག་པོ་
དག་སྣ་བུག་དག་ནས་ཕྱུངས་ཏེ་ཤར་དང་མེའི་རྩིབས་དང་། རིར་རཾརཱ་ལས་ཤེས་
རབ་མཐར་བྱེད་དང་ཊཀྐི་དམར་པོ་དག་མིག་དག་ནས་ལྷོ་དང་བདེན་བྲལ་གྱི་
རྩིབས་དང་། ཝུ་ཝཱུ་ལས་པད་མ་མཐར་བྱེད་དང་མི་གཡོ་བ་དཀར་པོ་ལྕེ་དང་ཆུ་
ལམ་དག་ནས་བྱང་དང་དབང་ལྡན་གྱི་རྩིབས་དང་། ལྤ་ལྦ་ལས་གཤིན་རྗེ་མཐར་
བྱེད་དང་སྟོབས་པོ་ཆེ་སེར་པོ་དག་བཤང་ལམ་དང་གཙུག་ཏོར་དག་ནས་ནུབ་དང་
རླུང་གི་རྩིབས་སུ་སྟེ། ཐམས་ཅད་ཉི་མ་ལ་གཡས་བརྐྱང་གིས་གནས་ཤིང་ཞལ་
གསུམ་པ་ཕྱག་དྲུག་པ་འཆད་པར་འགྱུར་བའི་རྒྱལ་བ་རིགས་དྲུག་གི་ཕྱག་མཚན་
དང་སྟག་ལྤགས་ལ་སོགས་པ་ཁྲོ་བོའི་ཆ་ལུགས་རྣམས་དང་ལྡན་པའོ། །དེ་ཙམ་
ལས་བསྡུས་ན་འདིའི་མཐར་ང་རྒྱལ་བཟུང་ནས་བཀའ་སྩལ་སྦྱིན་པ་ལ་སོགས་པ་
བྱའོ། །ས་ཡོངས་སུ་བཟུང་ལ་སོགས་པའི་སྐབས་དང་ལོང་སྐབས་ཆེ་བའི་དུས་
གཞན་དུ་ཡང་ཤིན་ཏུ་རྒྱས་པར་སྤྲོ་ན་དཔག་བསམ་ལྗོན་ཤིང་དུ་བཤད་པ་ལྟར་བྱ་
ཞིང་། ཅུད་ཟད་རྒྱས་པར་བྱེད་ན། ཧ་ཡ་ར་ཝ་ལ། ཧ་ཧཱ་ཡི་ཡཱི་རཾར་རཾརཱ་ཝུ་ཝཱུ་༸་
༸། གཙུག་ཏོར་ གནོད་མཛེས་ཤིན་ཏུ་སྟོབས། །དབྱུག་ སྔོན་རྨུགས་བྱེད་འདོད་
པའི་རྒྱལ། །ཁེངས་བྱེད་མི་གཡོ་རེངས་བྱེད་སྟོབས། །རྩིབས་བཅུར་གཡས་བརྐྱང་
ཉི་མ་ལའོ། །ང་ཉ་ཎ་མ་ན། ང་དཱ་ཉི་ཉཱ་ཎཾར་ཎཾརཱ་མུ་མུ་ནཱི་ཧཱུཾ། ནམ་མཁའ་རླུང་མེ་ཆུ་
ས་ཡི། །ཟད་པར་རྣམ་བཅུར་ཁང་བརྩེགས་ཕྱིར། །ཕྱོགས་བཅུར་རང་རང་འབྱུང་བ་
- 238 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
ཡི། །དཀྱིལ་འཁོར་དག་གི་གདན་ལ་གནས། །གྷ་ཛྷ་ཌྷ་ བྷ་དྷ། གྷ་གྷ་ཛྷི་ཛཱི་ཌྷར་
ཌྷརཱབྷུ་བྷ་དྷིལ་དྷིལཱ། ཚངས་པ་ཁྱབ་འཇུག་བདེན་བྲལ་རླུང་། །གཤིན་རྗེ་མེ་ལྷ་རྒྱ་
མཚོ་དག །དབང་པོ་གནོད་སྤྱིན་རྭ་བའི་ནང་། །ཕྱོགས་བཅུར་རང་རང་འབྱུང་བའི་
དཀྱིལ། །ག་ཛ་ཌ་བ་ད། ག་གཱ་ཛི་ཛཱི་ཌར་ཌེརཱ་བུ་བཱ་དིལ་དིལཱ། སྒྲ་གཅན་དུས་མེ་
ཟླ་ཉི་ལག །བཀྲ་ཤིས་པ་སངས་ཕུར་བུ་དང༌། །འཇུག་རིང་སྤེན་པ་རྭ་བའི་ཕྱིར། །
ཕྱོགས་བཅུར་རང་རང་འབྱུང་བ་ལའོ། །ཁ་ཚ་ཋ་ཕ་ཐ། ཁ་ཁཱ་ཚི་ཚྭ་ཊར་ཝཾརཱ་ཕུ་པཱུ་
ཐོལ་ཐོལཱ། རྒྱལ་བ་རྣམ་རྒྱལ་སྟོབས་ཀྱི་རྒྱུ། །པད་མ་ནོར་རྒྱས་དུང་སྐྱོད་དང་། །
མཐའ་ཡས་རིགས་ལྡན་འཇོག་པོ་དང་། །པད་མ་ཆེན་པོ་རྭ་བའི་ནང་། །རང་རང་
ཕྱོགས་ཀྱི་རྒྱུ་བ་ལའོ། །ཀ་ཙ་ཊ་པ་ཏ། ཀ་ཀཱ་ཙི་ཙཱ་ཊིར་ཊཾརཱ་པུ་པཱུ་ཏིལ་ཏིལཱ། རོ་
ལངས་དང་ནི་གྲུལ་བུམ་དང་། །ཁྱི་ཡི་གདོང་ཅན་མིའམ་ཅི། །བྱ་རོག་གདོང་ཅན་
སྐྱེས་བུའམ་ཅི། །དྲི་ཟ་ཕག་གི་གདོང་པ་ཅན། །འབྱུང་པོ་བྱ་རྒོད་གདོང་པ་ཅན། །
སྲིན་པོ་སྟག་གི་གདོང་པ་ཅན། །ཡི་དྭགས་འུག་པའི་གདོང་པ་ཅན། །བརྗེད་བྱེད་
ལྕེ་སྤྱང་གདོང་པ་ཅན། །ནམ་མཁའ་ལྡིང་རྣམས་རྭ་བའི་ཕྱིར། །རང་རང་ཕྱོགས་
ཀྱི་འབྱུང་བ་ལའོ། །ཞེས་བརྗོད་ཅིང་ཐམས་ཅད་གསལ་གདབ། སྐབས་ཁ་ཅིག་ཏུ་
དེ་བས་ཀྱང་ཅུང་ཟད་བསྡུས་པ་འདོད་ན། སྔགས་དེ་རྣམས་ཀྱི་མཐར། ཕྱོགས་བཅུར་
ཁྲོ་རྒྱལ་བཅུ། ཟད་པར་གཞན་བཅུ། ཕྱོགས་སྐྱོང་གཞན་བཅུ། གཟའ་ཆེན་གཞན་
བཅུ། ཀླུ་རྒྱལ་གཞན་བཅུ། རབ་གཏུམ་གཞན་བཅུ། ཞེས་བརྗོད་ཅིང་ཐམས་ཅད་
གསལ་གདབ་བོ། །ཕྱག་རྒྱ་དང་མཚོན་ཆ་ལ་སོགས་པ་དགོད་པ་ཡང་མཚན་མ་
ངན་པ་གསལ་བ་ལ་སོགས་པ་བདུད་དང་བགེགས་ཀྱི་ཉེ་བར་འཚེ་བ་བཟློག་པའི་
སྐབས་རྣམས་སུ་སྔགས་ཀྱི་ཚིག་གིས་དགོད་ཅིང་། རྐང་པ་བཅུ་དྲུག་ལ་སོགས་པ་
- 239 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
དྲག་པོའི་སྔགས་རྣམས་ཀྱང་ངེས་པར་བཟླ་དགོས་ལ། སྐབས་གཞན་དུ་ནི་ངེས་པ་
མེད་པས། ཇི་ལྟར་རིག་པ་དང་གང་ལ་མོས་པ་བཞིན་བྱའོ། །དེ་ལྟར་རྒྱས་འབྲིང་
བསྡུས་པ་གང་ཡང་རུང་བའི་མཐར། ཨོཾ་སརྦ་ཏ་ཐཱ་ག་ཏ་རཀྟ་ཙཀྲ་སྭ་བྷཱ་བ་ཨཱད་མ་
ཀོཉཧཾ། ཞེས་ང་རྒྱལ་བཟུང་ནས། ཨོཾ་ཧཾ་བཛྲ་ཀྲོ་དྷ་རཱ་ཛ་མཧཱ་ཨུཏྟཱི་ཥ་ཨུར་དྷ་དི་ཤི་
རཀྵ་ཀུ་རུ་ཀུ་རུ་སྭཱཧཱ། ཨོཾ་ཡཾ་བཛྲ་ཀྲོ་དྷ་རཱ་ཛ་ཨ་དྷི་བཱ་ལ་སརྦ་བིགྷ་ཨན་ཏ་ཀ་པཱུཪ་
བ་དི་ཌི་རཀྵ་ཀུ་རུ་ཀུ་རུ་སྭཱཧཱ། ཨོཾ་རཾ་བཛྲ་ཀྲོ་དྷ་རཱ་ཛ་ཛཾ་བྷ་ཀ་ཏུཥཱ་པྲཛྙཱ་ཨན་ཏ་ཀ་
དཀྵི་ཎ་དི་ཤི་རཀཾ་ཀུ་རུ་ཀུ་རུ་སྭཱཧཱ། ཨོཾ་ཝཾ་བཛྲ་ཀྲོ་དྷ་རཱ་ཛ་མཱ་ན་ཀ་བཱི་རཱ་ག་པད་མ་
ཨན་ཏ་ཀ་ཨུད་ཏ་ར་དི་ཤི་རཀྵ་ཀུ་རུ་ཀུ་རུ་སྭཱཧཱ། ཨོཾ་ལཾ་བཛྲ་ཀྲོ་དྷ་རཱ་ཛ་ཧཱུཾ་བྷ་ཀ་ཡ་
མ་ཨན་ཏ་ཀ་པཉྩི་མ་དི་ཤི་རཀྵ་ཀུ་རུ་ཀུ་རུ་སྭཱཧཱ། ཨོཾ་ལབཛྲ་ཀྲོ་དྷ་རཱ་ཛ་མཧཱ་བ་ལ་
བཱ་ཡ་བྱུ་དི་ཤི་རཀྵ་ཀུ་རུ་ཀུ་རུ་སྭཱཧཱ། ཨོཾ་ཝཱབཛྲ་ཀྲོ་དྷ་རཱ་ཛ་ཨ་ཙ་ལ་ཨཱི་ཤ་ན་དི་ཤི་
རཀྵ་ཀུ་རུ་ཀུ་རུ་སྭཱཧཱ། ཨོཾ་རཱབཛྲ་ཀྲོ་དྷ་རཱ་ཛ་ཊཀྐི་ནི་རི་ཏུ་དི་ཤི་རཀྵ་ཀུ་རུ་ཀུ་རུ་
སྭཱཧཱ། ཨོཾ་ཨཱཿབཛྲ་ཀྲོ་དྷ་རཱ་ཛ་ནཱི་ལ་དཎ་ཊ་ཨག་ནི་ཡཾཡཱ་དྷི་ཤི་རཀྵ་ཀུ་རུ་ཀུ་རུ་སྭཱཧཱ།
ཨོ་ཧཱབཛྲ་ཀྲོ་དྷ་རཱ་ཛ་སུམྦྷ་ཨ་དྷོ་དི་ཤི་རཀྵ་ཀུ་རུ་ཀུ་རུ་སྭཱཧཱ། ཞེས་ཁྲོ་རྒྱལ་རྣམས་
ལ་བཀའ་བསྒོ་བ་བྱས་པས། དེ་དག་གིས་ཀྱང་བགེགས་དང་ལོག་འདྲེན་ལ་སོགས་
པ་གཞན་རྣམས་རྡོ་རྗེ་ལྕགས་ཀྱུས་བཀུག་ཅིང་རྡོ་རྗེ་ཞགས་པས་བཅིངས་ནས། རྡོ་
རྗེ་ཕུར་བུ་རྣོ་ཞིང་འབར་བ་སྟོད་ཁྲོ་བོའི་གཟུགས་ཅན་རྣམས་ཀྱིས་གདུག་པའི་
སྟེང་དུ་བཏབ་པར་བསྒོམ་ཞིང་། ཨོཾ་ཨཱ༔ཧཱུྃ་ཧོཧཾ་ཀྵ ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ། བཛྲ་
ཀཱི་ལ་ཀཱ་ཡ་ཝཱཀ་ཙིཏྟ་ཛྙཱ་ན་ཨ་དྷི་པ་ཏི་ཥཊ་མུ་ཁ་ཥཊ་བྷུ་ཛ་ཥཊ་ཙ་ར་ཎ་སརྦ་བིགྷཱ་
བི་ན་ཡ་ཀ་ཨཱ་དྷི་དུཥཱ་ནཾ་ཀཱ་ཡ་ཝག་ཙིཏྟ་ཛྷཱ་ནཱ་ནི་ཀཱི་ལ་ཡ་ཀཱི་ལ་ཡ་ཧཱུྃ་ཧཱུྃ་ཕཊ་ཕཊ།
ཅེས་ཕུར་བུ་གདབ་ཅིང་། ཨོ་ལླིབཛྲ་མུད་ག་ར་མཱ་ར་ཨཱ་དཱི་ནཾ་སི་ར་སི་ཀཎ་ཁེ་ཧྲི་ད་
- 240 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག་
ཡ་ནཱ་བྷོ་གུ་ཧྱ་ཨན་ཏེ་བཛྲ་ཀཱི་ལ་ཀཱན་ཨཱ་ཀོ་ཊ་ཡ་ཨཱ་ཀོ་ཊ་ཡ་ཀཾ་ཀྵ་ཀྱི་ཀིཾ་ཀྵར་ཀྵར་ཀྵ་
ཀིཾ་ཀྵ་ཀྵ་ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ། ཅེས་རྡོ་རྗེ་ཐོ་བས་བརྡུང་ངོ༌། །ཐུན་མཚམས་སོ་
སོར་གཏོར་མ་ཕུལ་ནས། གསང་བར་ཧཾ་ཡིག་ལས་ཁྲོ་བོའི་འཁོར་ལོ་གཤེགས་སུ་
གསོལ་ཞིང་གཙུག་ཏོར་ལ་སོགས་པ་ལྔར་ཨ་ཨི་རྀ་ཨུ་ལཾ་རྣམས་ལ་ཟད་པར་ལ་
སོགས་པ་སྟེ་གཞན་ལྔ་གཤེགས་སུ་གསོལ་ལོ། །དེ་ལྟར་བསྲུང་བའི་འཁོར་ལོ་
སྔོན་དུ་སོང་བའམ་ཁ་ཅིག་ཏུ་མ་སོང་ཡང་རུང་སྟེ།
རང་སྐད་ཅིག་གིས་དུས་ཀྱི་འཁོར་ལོར་གསལ་བའི་སྙིང་ཁར་པཾ་ལས་པད་མ་
ཨ་ལས་ཟླ་བའི་སྟེང་དུ་ཧཱུྃ་ལས་རྡོ་རྗེ་རྩེ་ལྔ་པ། དེ་ལ་རྡོ་རྗེ་ཉི་མ་བཞིན་དུ་དེ་
བཞིན་གཤེགས་པ་ཐམས་ཅད་རབ་ཏུ་སད་པར་བྱེད་པའི་འོད་ཟེར་ཁ་དོག་ལྔ་
རྣམས་ནམ་མཁའི་ཁམས་སུ་འཕྲོས་པས་ནམ་མཁའ་གང་བར་རྟག་ཏུ་བཞུགས་
པའི་བླ་མ་རྒྱལ་བ་སྲས་བཅས་ཐམས་ཅད་སད་ཅིང་རྟོགས་པར་བྱས་ནས། སླར་
ཡང་དེ་དག་མཆོད་པའི་དོན་དུ་འོད་ཟེར་དེ་དག་རང་གི་སྙིང་ཁའི་རྡོ་རྗེ་ལ་བཅུག་
ནས། གང་གི་དྲིན་གྱིས་བདེ་ཆེན་ཉིད། །ཅེས་སོགས་དང༌། སྟོང་ཉིད་ སྙིང་ རྗེའི་
བདག་ཉིད་ཅན། །ཅེས་སོགས་ཀྱིས་ཕྱག་བྱས་ཏེ། ཨོ་ ཙཚཛཛྷཉ་བཛྲ་གནྡྷེ་གནྡྲ་
ཨམྦྷ་ནཾ་ཀུ་རུ་ཀུ་རུ་སྭཱཧཱ། ཨོ་ཙཚཛཛྷནཱ་བཛྲ་མཱ་ལེ་མཱ་ལ་ཨ་ནཾ་ཀུ་རུ་ཀུ་རུ་སྭཱཧཱ།
ཨོ་ཊཋཌཆ་ཎ་བཛྲ་དྷུ་པེ་དྷཱ་པ་ཨམྦྷནཾ་ཀུ་རུ་ཀུ་རུ་སྭཱཧཱ། ཨོཾ་ཊཋཌཌྷཎཱ་བཛྲ་པྲ་དཱི་པེ་
པྲ་དཱི་པ་ཨམྦྷ་ནཾ་ཀུ་རུ་ཀུ་རུ་སྭཱཧཱ། ཨོཾ་པཕབབྷམ་བཛྲ་ཨ་མྲྀ་ཏེ་ནེ་བེ་དུ་པཱུ་ཛཾ་ཀུ་རུ་
ཀུ་རུ་སྭཱཧཱ། ཨོཾ་པཕབབྷམཱ་བཛྲ་ཨཀྵ་ཏེ་ཨཀྵ་ཏ་ཕ་ལ་ཨནྡྷནཾ་ཀུ་རུ་ཀུ་རུ་སྭཱཧཱ། ཨོཾ་
ཏཐདདྷན་བཛྲ་ལཱ་སྱ་ཝསྭཱ་ཨཱ་བ་ར་ཎ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་ཏཐདདྷནཱ་བཛྲ་ཧཱ་
སྱ་གྷཎ་ཊ་ཨ་དཱར་ཤ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་ཀཁགགྷང་བཛྲ་བཱ་བྱེ་བཱ་རྱ་པཱུ་ཛཾ་ཀུ་
- 241 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩
རུ་ཀུ་རུ་སྭཱཧཱ། ཨོཾ་ཀཁགགྷདཱ་བཛྲ་ཀྲྀ་ཏེ་ཀྲྀ་ཏྱཱ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་སཥཤཆ་
བཛྲ་གཱི་ཏེ་གཱི་ཏ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་སzཥཤཀཱ་བཛྲ་ཀཱ་མེ་སརྦ་བུདྡྷ་བོ་དྷི་
སཏཱ་ནཾ་ཀྲོ་དྷ་ཨཱ་དཱི་ནཱི་བཛྲ་སུ་ར་ཏ་པཱུ་ཛཾ་ཀུ་རུ་ཀུ་རུ་སྭཱཧཱ། ཞེས་པས་སྙིང་ཁའི་ཟླ་
བར་ཡི་གེའི་གོང་བུ་འདི་རྣམས་ལས་བྱུང་བའི་མཆོད་པའི་ལྷ་མོ་རྣམས་ཀྱིས་ལྷ་
རྣམས་མཉེས་པར་བྱེད་དུ་འཇུག་པ་སྟེ་འདི་ནི་ཡིད་ཀྱི་མཆོད་པའོ། །སྲིད་འགྲོ་
ཉམས་ངར་བྱིས་པ་བློ་ཡིས་ནི། །ཤིན་ཏུ་མི་བཟད་སྡིག་པ་གང་བགྱིས་པ། །སྟོབས་
བཅུ་མངའ་བའི་སྤྱན་སྔར་མཆིས་ནས་ནི། །སྡིག་པ་དེ་ཀུན་སོ་སོར་བཤགས་པར་
བགྱི། །རྫོགས་སངས་རྒྱས་དང་བྱང་ཆུབ་སེམས་དཔའ་རྣམས་དང་འཕགས་པའི་
ཚོགས་ཀྱིས་རྣམ་མང་དགེ་བ་གང་མཛད་པ། །དེ་དག་མཐའ་དག་ལ་ནི་སྡིག་པ་
རྣམ་བྲལ་བྱང་ཆུབ་སྤྱོད་ལ་རྗེས་སུ་གནས་པས་རྗེས་ཡི་རང་། །སངས་རྒྱས་ཆོས་
དང་དགེ་འདུན་སྲིད་པའི་འཇིགས་འཕྲོག་ལ་ཡང་བྱང་ཆུབ་བར་དུ་བདག་ནི་
སྐྱབས་སུ་མཆི། །བདག་གི་ལུས་དབུལ་ཆོས་ཀྱི་འཁོར་ལོ་བསྐོར་བར་བསྐུལ་ཞིང་
མྱ་ངན་མི་འདའ་ཡུན་རིང་བཞུགས་པར་གསོལ། །འདིར་ནི་སེམས་ཅན་མ་ལུས་
དོན་གྱི་སླད་དུ་བདག་གིས་རྫོགས་པའི་སངས་རྒྱས་མྱུར་དུ་ཐོབ་གྱུར་ཅིག །ཅེས་
དོན་གསལ་བར་མངོན་དུ་བྱེད་པ་རྣམ་པ་བདུན་བྱས་ནས། བྱང་ཆུབ་མཆོག་ཏུ་
སེམས་བསྐྱེད་ཅིང་། །བསམ་པ་རྣམ་པར་དག་པ་དང༌། །བདག་དང་བདག་གིར་
འཛིན་སྤོང་བའི། །རྩ་བ་གསུམ་དང་ཕར་ཕྱིན་བཅུ། །ཚད་མེད་བསྡུ་དངོས་བཞི་
བསྟེན་བགྱི། །མི་དགེ་བཅུ་དང་སྒྲིབ་པ་ལྔ། །ཉོན་མོངས་བཞི་དང་ཟག་པ་བཞི། །
དེང་ནས་བརྩམས་ཏེ་ སྤང་བར་བགྱི། །ཞེས་ལམ་བསྟེན་པར་དམ་བཅས་ནས།
དངོས་པོ་མེད་ལ་བསྒོམ་པ་མེད། །སྒོམ་པ་སྒོམ་པ་ཉིད་མ་ཡིན། །དེ་ལྟར་དངོས་
- 242 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
པོ་དངོས་མེད་པས། །བསྒོམ་པ་དམིགས་སུ་མེད་པའོ། །ཞེས་པས་ཁམས་གསུམ་
སྣོད་བཅུད་ཐམས་ཅད་རང་རང་ངོ་བོས་སྟོང་ཞིང་དེས་སྟོང་པའི་གཞི་ལ་ཆོས་ཉིད་
འོད་གསལ་རྣམ་པ་ཐམས་ཅད་མཁའ་ཁྱབ་ཏུ་ནམ་ཡང་བཞུགས་པ་ལ་བློ་བཞག་
ནས། ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱད་མ་ཀོཉཧཾ། ཨོཾ་ཨ་ནི་མི་ཏ་ཛྙཱ་ན་བཛྲ་སྭ་བྷཱ་
བ་ཨཱད་མ་ཀོཉཧཾ། ཨོཾ་ཨ་པྲ་ཎི་ཧི་ཏ་ཛྙཱ་ན་བཛྲ་སྭ་བྷཱ་བ་ཨཱད་མ་ཀོཉཧཾ། ཨོཾ་ཨ་ན་
བྷི་སཾ་སྐུ་ར་ཛྙཱ་ན་བཛྲ་སྭ་བྷཱ་བ་ཨཱད་མ་ཀོཉཧཾ། ཞེས་པས་སྟོང་པ་ཉིད་ལ་དམིགས་
པར་བྱའོ། །དེ་ལྟར་སྟོང་པའི་ངང་ལས་ཆོས་འབྱུང་ནམ་མཁའི་ཁམས་མཐའ་ཡས་
པར་རྡོ་རྗེའི་རང་བཞིན་རྩིབས་བཅུ་པ་ཟླུམ་པོའི་ནང་གི་དབུས་སུ་ཡཾ་ལས་རླུང་གི་
དཀྱིལ་འཁོར་ནག་པོ་དབུས་སུ་གཞུའི་རྣམ་པ་རྒྱར་དཔག་ཚད་འབུམ་ཕྲག་བཞི་པ་
རྒྱལ་མཚན་གྱིས་མཚན་པ། དེའི་སྟེང་དུ་རཾ་ལས་མེའི་དཀྱིལ་འཁོར་དམར་པོ་
དབུས་སུ་གྲུ་གསུམ་གྱི་རྣམ་པ་རྒྱར་དཔག་ཚད་འབུམ་ཕྲག་གསུམ་པ་བཀྲ་ཤིས་
ཀྱིས་མཚན་པའི་སྟེང་དུ་ཝཾ་ལས་ཆུའི་དཀྱིལ་འཁོར་དཀར་པོ་ཟླུམ་པོ་དཔག་ཚད་
འབུམ་ཕྲག་གཉིས་པ་པད་མས་མཚན་པའི་སྟེང་དུ་ལཾ་ལས་སའི་དཀྱིལ་འཁོར་
སེར་པོ་གྲུ་བཞིའི་རྣམ་པ་དཔག་ཚད་འབུམ་ཕྲག་གཅིག་པ་རྡོ་རྗེས་མཚན་པ་སྟེ།
དེ་ བཞི་ཀའི་སྟེང་འོག་ཏུ་ཧཱུྃ་ལས་བྱུང་བའི་ སྣ་ཚོགས་རྡོ་རྗེ་ གཉིས་གཉིས་དང་
བཅས་པ་རྣམས་གསལ་བཏབ་ཅིང་། ཧུཾ་ཡཾ་ཧཱུཾ་ཧཱུཾ་རཾ་ཧཱུཾ་ཧཱུཾ་ཝཾ་ཧཱུྃ་ཧཱུྃ་ཁཾ་ཧཱུྃ་ཧཱུྃ་ཞེས་
བརྗོད་ནས་སའི་སྟེང་དུ་མཾ་ལས་ལྷུན་པོའི་སྟེང་དུ་ཏཱཾ་ལས་སྣ་ཚོགས་ཆུ་སྐྱེས་ཀྱི་ལྟེ་
བར་ཧ་ལས་ཟླ་བ་རྣམ་པར་བཅད་པ་ལས་ཉི་མ་ཐིག་ལེ་ལས་སྒྲ་གཅན་ཏེ་མཐའ་
དག་གཅིག་ཏུ་འདྲེས་པ་ལ་ཧིཀཱམལཝརཡ་ཞེས་པ་ལས་གྲུབ་པའི་འཇིག་རྟེན་གྱི་
ཁམས་ཏེ་དེ་ལས་ཆོས་ཉིད་དེ་བཞིན་ཉིད་ཀྱིས་ཁྱབ་པའི་ཕྱིར། དེའི་སྟེང་དུ་ཁང་
- 243 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩
པ་བརྩེགས་པ་དྲི་མེད་འོད་ཟེར་འཕྲོ་བའམ་ཧཱུཾ་ལས་བྱུང་བའི་རྡོ་རྗེ་གུར་གྱི་དབུས་
སུ་རྡོ་རྗེའི་ས་ལ་ཨོ་ལས་ཐུགས་གསུང་སྐུའི་དཀྱིལ་འཁོར་དང་བཅས་ཤིང་རྒྱན་
ཐམས་ཅད་དང་མཚན་ཉིད་ཐམས་ཅད་ཡོངས་སུ་རྫོགས་པ་ཐར་པ་ཆེན་པོའི་གྲོང་
མཆོག་གསལ་འདེབས་བཞིན་པས།
སངས་རྒྱས་ཆོས་དང་དགེ་འདུན་ཆེས། །ཐུགས་གསུང་སྐུ་ཡི་དཀྱིལ་འཁོར་
རོ། །ཚངས་པའི་གནས་བཞི་རྣམས་ཀྱིས་ནི། །རྡོ་རྗེའི་ཐིག་ནི་བཞི་པོ་སྟེ། །དྲན་པ་
ཉེར་བཞག་བཞི་རྣམས་ཀྱིས། །གྲུ་བཞི་མཉམ་པ་དེ་ཉིད་དོ། །ཡན་ལག་བཅུ་གཉིས་
འགགས་པ་ཡིས། །སྒོ་ནི་བཅུ་གཉིས་པོ་རྣམས་ཏེ། །དེ་བཞིན་ས་ནི་བཅུ་གཉིས་
ཀྱིས། །རྟ་བབས་དག་ནི་མཛེས་པ་རྣམས། །འཕགས་ལམ་ཡན་ལག་བརྒྱད་རྣམས་
ཀྱིས། །ཕྱོགས་བརྒྱད་དུ་ནི་དུར་ཁྲོད་རྣམས། །སྟོང་ཉིད་བཅུ་དྲུག་ཀ་བ་རྣམས། །
ཁམས་རྣམས་ཀྱིས་ཀྱང་ཁང་པ་བརྩེགས། །རྣམ་ཐར་བརྒྱད་ཀྱི་སྒོ་ཁྱུད་རྣམས། །
གཟུགས་ཅན་ཡོན་ཏན་བརྒྱད་རྣམས་ཀྱི། །འགྲམ་རྣམས་དང་ནི་ལོགས་རྣམས་ཉིད།།
ཐུགས་གསུང་སྐུ་ཡི་དབྱེ་བས་སོ། །ཚུལ་ཁྲིམས་ལ་སོགས་ཕུང་པོ་ལྔས། །ཁ་དོག་
ལྔ་ནི་རྣམ་པར་དག །ཐེག་པ་གསུམ་གྱིས་རྭ་བ་གསུམ། །དད་པའི་དབང་པོ་སོགས་
ཀྱིས་ལྔ། །དད་སོགས་སྟོབས་རྣམས་དག་གིས་ལྔ། །ཐུགས་གསུང་སྐུ་ཡི་དཀྱིལ་
འཁོར་ལའོ། །ཏིང་ངེ་འཛིན་དང་གཟུངས་རྣམས་ཀྱིས། །དཀྱིལ་འཁོར་གསུམ་ལ་
སྟེགས་བུ་སྟེ། །ཕ་རོལ་ཕྱིན་བཅུ་རྫོགས་པ་ཡིས། །རིན་ཆེན་སྣམ་བུ་རྣམ་པར་
བཀྲ། །མ་འདྲེས་ཆོས་ནི་བཅོ་བརྒྱད་ཀྱིས། །དོ་ཤལ་དོ་ཤལ་ཕྱེད་པ་རྣམས། །དབང་
རྣམས་ཀྱིས་ཀྱང་བཱ་ཀུ་ལི། །དགེ་བས་ཀྲ་མ་ཤཱིར་ཥའོ། །སྟོང་ཉིད་ལ་སོགས་རྣམ་
ཐར་གྱིས། །དྲིལ་བུའི་སྒྲས་ནི་གང་བ་སྟེ། །རྫུ་འཕྲུལ་རྐང་པས་རྒྱལ་མཚན་གཏམས།།
- 244 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
སྤོང་བས་མེ་ལོང་རབ་ཏུ་འབར། །བྱང་ཆུབ་ཡན་ལག་རྔ་ཡབ་གཡོ། །ཡན་ལག་
དགུ་ཡི་ཕྲེང་བས་བརྒྱན། །བསྡུ་བ་བཞི་པོ་རྣམས་ཀྱིས་ནི། །ཟུར་དུ་སྣ་ཚོགས་རྡོ་
རྗེས་བརྒྱན། །བདེན་བཞི་རིན་པོ་ཆེ་རྣམས་ཀྱིས། །སྒོ་དང་སྒོ་ཁྱུད་མཚམས་སུ་
སྤྲས། །མངོན་ཤེས་ལྔ་ཡིས་རྟགས་ཏུ་ནི། །འཁོར་ཡུག་ཆེན་པོ་ལྔ་ཡིས་བསྐོར། །
རྣམ་པ་ཀུན་མཁྱེན་བྱང་ཆུབ་པས། །རྡོ་རྗེ་ཕྲེང་བས་ལེགས་པར་བསྐོར། །བདེ་བ་
གཅིག་པུའི་འཁོར་ཡུག་གིས། །དེ་བཞིན་ཡེ་ཤེས་རྡོ་རྗེ་འབར། །ཐབས་དང་ཤེས་
རབ་ཆ་ཡིས་ནི། །ཟླ་བ་ཉི་མ་རྟག་ཏུ་ཤར། །ཐུགས་གསུང་སྐུ་དང་དག་པ་ཡིས། །
ཆོས་ཀྱི་འཁོར་ལོ་བུམ་པ་ཆེ། །རྔ་བོ་ཆེ་དང་བྱང་ཆུབ་ཤིང་། །དེ་བཞིན་ཡིད་བཞིན་
ནོར་བུ་སོགས། །འདི་ནི་དཔལ་ལྡན་དུས་འཁོར་གྱི། །དཀྱིལ་འཁོར་ཆོས་ཀྱི་དབྱིངས་
ཉིད་དོ། །ཞེས་ པས། འདུས་མ་བྱས་ཤིང་ལྷུན་གྱིས་གྲུབ། །གཞན་གྱི་རྐྱེན་གྱིས་
རྟོགས་མིན་པ། །དོན་དམ་ཆོས་སྐུའི་ཡོན་ཏན་ཟད་པ་མེད་ཅིང་འབྲལ་དུ་མི་རུང་
བ་གང་གཱའི་ཀླུང་གི་བྱེ་མ་སྙེད་ལས་འདས་པས་རང་བཞིན་གྱིས་ཚང་ཞིང་ལྷུན་
གྱིས་གྲུབ་པའི་ཆོས་ཉིད་ཡོངས་གྲུབ་དེ་བཞིན་ཉིད། རྣམ་པ་ཀུན་ལྡན་རྣམ་པ་
མེད། །ཆ་མེད་ཀུན་འགྲོ་ཁྱབ་པ་པོ། །དེ་ཉིད་དཀྱིལ་འཁོར་གྱི་འཁོར་ལོ་གདན་
དང་བཅས་པར་གནས་པ་གསལ་བར་རྟོགས་པར་བྱས་ནས། སྙིང་པོ་པད་མའི་ལྟེ་
བར་ཟླ་ཉི་མུན་ཅན་གཞན་གྱི་སྟེང་དུ་དོན་དམ་ཆོས་སྐུའི་མཚན་སུམ་ཅུ་རྩ་གཉིས་
ཀྱི་ས་བོན་བརྗོད་དུ་མེད་པའི་དབྱངས་སོ་གཉིས་ལས་ཟླ་བ་ཁུ་བ་གཞན་མེ་ལོང་
ཡེ་ཤེས་དང་དོན་དམ་ཆོས་སྐུའི་དཔེ་བྱད་བརྒྱད་ཅུའི་ས་བོན་བརྗོད་དུ་མེད་པའི་
གསལ་བྱེད་བརྒྱད་ཅུ་ལས་རྡུལ་དང་ཉི་མ་གཞན་མཉམ་ཉིད་ཡེ་ཤེས་དང་དེ་དག་
གི་དབུས་སུ་དྲི་ཟའི་སེམས་ཅན་གཞན་ཧཱུཾ་ཡིག་སོ་སོར་རྟོགས་པའི་ཡེ་ཤེས་དང༌།
- 245 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽
དེ་རྣམས་གཅིག་ཏུ་འདྲེས་པ་སྲོག་རླུང་གཞན་ཧི་ཡིག་བྱ་བ་གྲུབ་པའི་ཡེ་ཤེས་དང༌།
ཡན་ལག་ཐམས་ཅད་རྫོགས་པ་རྣམ་ཤེས་གཞན་ཧཾ་ཡིག་ཆོས་དབྱིངས་ཡེ་ཤེས་ཏེ།
དེ་ལྟར་འགྱུར་མེད་ཡོངས་གྲུབ་དེ་བཞིན་ཉིད་གང་ཡིན་པ་དེ་ཉིད་རང་གིས་རང་
རིག་པར་རང་བྱུང་ཡེ་ཤེས་ལྔའི་བདག་ཉིད་གཙོ་བོ་ཡབ་ཡུམ་ལ་སོགས་པ་གསལ་
འདེབས་བཞིན་པས། །
རླུང་མེ་ཆུ་དང་ས་ཡི་དཀྱིལ་འཁོར་ལྷུན་པོ་པད་མ་དང་། །ཟླ་ཉི་དུས་མེའི་སྟེང་དུ་
དབང་ཕྱུག་དང་ནི་བདུད་ཀྱི་མགོར། །ཞབས་ནི་སྲིད་པའི་ཡུམ་གྱི་ཞབས་དང་ལྷན་
ཅིག་བཀོད་གྱུར་པ། །ལྷ་ཡི་དབང་པོས་བཏུད་པའི་གཙོ་ལ་སྤྱི་བོས་ཕྱག་འཚལ་ལོ།།
ཟླ་བའི་སྐུ་དང་ཟུང་གི་ཞབས་ཏེ་མེ་ཡི་མགྲིན་པ་ཆུ་གཏེར་དཔལ་ལྡན་ཞལ་ནི་
སྣ་ཚོགས་མདོག །ཕྲག་པ་དྲུག་དང་ཉི་མའི་དཔུང་པ་རྒྱལ་བའི་ཕྱག་གི་པད་མ་
སྟོང་པ་དྲུག་དང་མེ་ཡི་ཚིགས། །ཞབས་དག་གིས་ནི་ཟླ་བ་ཉི་མ་བསྲེག་ཟའི་དཀྱིལ་
འཁོར་དག་ལ་བདུད་དང་དྲག་པོ་སྐག་བཞིན་པ། །རོལ་པས་མནན་པའི་སྲེད་མེད་
སྲིད་པ་མཉམ་པ་དུས་ཀྱི་འཁོར་ལོ་གཅིག་པུ་དེ་ལ་ཕྱག་འཚལ་ལོ། །རྡོ་རྗེ་རལ་གྲི་
རྩེ་གསུམ་གྲི་གུག་མདའ་དང་ལྕགས་ཀྱུ་ཌཱ་མ་རུ། །ཐོ་བ་འཁོར་ལོ་མདུང་དབྱུག་
དགྲ་སྟས་གཡས་ཀྱི་ཕྱག་བརྒྱན་གཡོན་པ་ཡང་། །དྲིལ་བུ་ཕུབ་དང་ཁ་ཊཾ་ཐོད་པ་
གཞུ་དང་ཞགས་པ་རིན་པོ་ཆེ། །པད་དཀར་དུང་དང་མེ་ལོང་ལྕགས་སྒྲོག་ཚངས་
མགོས་བརྒྱན་ལ་ཕྱག་འཚལ་ལོ། །སྟག་ལྤགས་དང་ནི་རྡོ་རྗེའི་རྒྱན་ལྡན་རྡོ་རྗེའི་སྐུ་
ཆེན་བདེ་བ་ཆེ། །འོད་གསལ་སྟོང་ཉིད་སྣ་ཚོགས་ཡུམ་གྱིས་ཀུན་ནས་རབ་འཁྱུད་
གསེར་མདོག་མ། །ཞལ་བཞི་ཕྱག་བརྒྱད་གྲི་གུག་ལྕགས་ཀྱུ་ཌ་མ་རུ་དང་བགྲང་ཕྲེང་
དང༌། །ཐོད་པ་ཞགས་པ་པད་མ་དཀར་དང་རིན་ཆེན་འཛིན་མར་བཅས་ལ་འདུད།།
- 246 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
ནག་མོ་འབར་མ་བདུག་སྤོས་ཙན་དན་གུར་གུམ་དང་ནི་ག་པུར་སྣོད། །དྲིལ་
བུ་ པད་མ་ཡོངས་འདུའི་མེ་ཏོག་ སྣ་ཚོགས་མེ་ཏོག་ཕྲེང་ལྡན་མ། །དམར་མོའི་
གཡས་ན་མར་མེ་དོ་ཤལ་ཅོད་པན་དང་ནི་གདུབ་བུ་སྟེ། །གཡོན་ན་གོས་དང་སྐ་
རགས་དང་ནི་རིན་ཆེན་རྣ་རྒྱན་རྐང་གདུབ་འཛིན། །དཀར་མོའི་གཡས་ན་འོ་མ་ཆུ་
དང་སྨན་མཆོག་ཆང་གི་སྣོད་བསྣམས་ཏེ། །གཡོན་ན་བདུད་རྩི་གྲུབ་པའི་བཅུད་
དང་བདུད་རྩིའི་འབྲས་བུ་འབྲས་ཆན་སྣོད། །སེར་མོ་འབར་མ་དུང་དང་གླིང་བུ་
ནོར་བུ་དང་ནི་ཌ་མ་རུ། །པི་ཝཾ་རྔ་དང་འཁར་རྔ་ཟངས་དུང་རང་ཕྱོགས་གཙོ་བོའི་ཞལ་
ལྡན་མ། །དེ་དག་དང་མཚུངས་དུ་བ་སྨིག་རྒྱུ་མེ་ཁྱེར་དང་ནི་མར་མེ་མ། །རང་མདོག་
དང་མཚུངས་རྔ་ཡབ་བརྒྱད་ལྡན་ཕྱག་རྒྱ་ལྔ་ཡིས་རྣམ་བརྒྱན་མ། །རྡོ་རྗེ་སེམས་
དཔའི་ཅོད་པན་དང་ལྡན་རྡོ་རྗེ་སེམས་དཔའ་རབ་མཆོད་མ། །མཉམ་པའི་སྟབས་
ཅན་ཕ་རོལ་ཕྱིན་རྫོགས་སྲོག་གི་དཀྱིལ་འཁོར་འགགས་ལ་འདུད། །
ཚད་མེད་རྣམ་ཐར་རྡོ་རྗེའི་རྣལ་འབྱོར་དབང་དང་བསྙེན་བསྒྲུབ་དགའ་བ་བཞིས།།
ལུས་ངག་སེམས་དང་ཆགས་པའི་ཐིག་ལེ་གནས་སྐབས་རྣམ་བཞི་རྣམ་དག་པ། །
སྐད་ཅིག་མཁྱེན་པ་སྐུ་དང་རྡོ་རྗེ་བྱང་ཆུབ་རྣམ་བཞི་སེམས་དཔའ་བཞི། །ཆོས་ཀྱི་
དུང་དང་གཎྜི་ནོར་བུ་དཔག་བསམ་ཤིང་ལ་ཕྱག་འཚལ་ལོ། །
ཞེས་པས་གཙོ་བོ་ཡབ་ཡུམ་མཚན་མ་བཞི་དང་བཅས་པ་གདོད་ནས་ལྷུན་གྲུབ་
ཏུ་བཞུགས་པ་གསལ་གདབ་ཅིང༌། སྙོམས་པར་ཞུགས་པའི་དགའ་བའི་སྒྲས་ཕུང་
པོ་ཁམས་དང་དབང་པོ་གཞན་ལ་སོགས་པ་ལྷའི་ངོ་བོར་སྣང་བ་ཐམས་ཅད་བཀུག་
ནས་རང་ལ་གཞུག་ཅིང་། ཡང་ཡུམ་ལ་ཞུགས་པ་སླར་ལོག་སྟེ་རང་ལ་ཞུགས་པ་
བྱང་ཆུབ་སེམས་སུ་ཞུ་ནས་ཡུམ་གྱི་པད་མར་སྤྲོས་ཏེ། དེར་རང་གི་ས་བོན་དང་
- 247 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༢༽
ཕྱག་མཚན་ལས་བྱུང་བའི་ལྷ་རྣམས་ སོ་སོའི་གནས་སུ་སྤོ་བ་ནི། དང་པོར་མི་
བསྐྱོད་པ་སྤྲོས་པ་ལྷག་པའི་བདག་པོར་བསྒོམས་ནས། བཅོམ་ལྡན་འདས་ཀྱི་སྐུ་
ལ་གཞུག་པར་བྱ་ཞིང་། དེ་ནས་རིམ་པ་གཅིག་གིས་དམའ་བར་བདེ་ཆེན་འཁོར་
ལོ་ལ་བཞུགས་པ་དང་། དེ་ལས་ཀྱང་རིམ་པ་གཅིག་གིས་དམའ་བར་ཐུགས་དཀྱིལ་
གྱི་ལྷ་རྣམས་དང་སྒོ་དང་སྟེགས་བུ་ལ་བཞུགས་པ་དང༌། དེ་ལས་ཀྱང་རིམ་པ་
གཅིག་གིས་དམའ་བ་ན་གསུང་གི་དཀྱིལ་འཁོར་དང་། དེ་བས་རིམ་པ་གཅིག་
གིས་དམའ་བ་ན་སྐུའི་དཀྱིལ་འཁོར་གྱི་ཕྱི་ནང་ལ་བཞུགས་པའི་ལྷ་རྣམས་གསལ་
འདེབས་བཞིན་པས། །
ཁུ་ཁྲག་རྐང་དང་ཁྲག་གི་ཚོགས་ཆེན་དྲི་ཆུ་དྲི་ཆེན་རབ་འགགས་པས། །འཆི་
མེད་རབ་སྟེར་འཆི་མེད་རྒྱུན་གྱིས་མངོན་པར་གང་བའི་ཐོད་པའམ། །ཟླ་བའི་རང་
བཞིན་ཟླ་བའི་འོད་ལྟར་རབ་ཏུ་དཀར་བའི་བུམ་པ་ནི། །བདུད་ཀྱི་ཚོགས་འཇོམས་
བདུད་རྩིའི་ཚོགས་ཀྱིས་ཤིན་ཏུ་གང་བ་རྣམས་ལ་འདུད། །འདུ་བྱེད་རླུང་དང་ངག་
གི་དབང་པོ་སྣ་དང་རེག་གཞན་འདུས་མ་བྱས། །དོན་ཡོད་སྒོལ་མ་བགེགས་ཀྱི་
དགྲ་དང་ནམ་མཁའི་སྙིང་པོ་རེག་བྱ་མ། །རལ་གྲི་གྲི་གུག་རྩེ་གསུམ་ཕུབ་དང་དཔལ་
ལྡན་ཐོད་པ་ཁ་ཊཾ་ག །ཉི་ཟླའི་གདོང་ལྡན་སྤྲིན་ནག་དང་མཚུངས་ས་ཡི་རིགས་
ཀྱིས་འཁྱུད་ལ་འདུད། །ཚོར་བ་མེད་དང་ལག་པའི་དབང་པོ་མིག་དང་རོ་གཞན་
བདེ་བ་ཆེ། །རིན་ཆེན་དབང་པོ་གོས་དཀར་མོ་དང་རྨུགས་བྱེད་ས་ཡི་སྙིང་པོ་རོ། །
མདའ་དང་ལྕགས་ཀྱུ་ཌ་མ་རུ་དང་གཞུ་དང་ཞགས་པ་ནོར་བུའི་ཕྱག །དཀར་ནག་
གདོང་ལྡན་ཉིན་མོར་བྱེད་འདྲ་ཆུ་ཡི་རིགས་ཀྱིས་འཁྱུད་ལ་འདུད། །འདུ་ཤེས་ཆུ་
དང་རྐང་པའི་དབང་པོ་ལྕེ་དང་གཟུགས་གཞན་ཡེ་ཤེས་སྐུ། །སྣང་བ་མཐའ་ཡས་
-248 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
མཱ་མ་ཀཱི་དང་ཁེངས་བྱེད་འཇིག་རྟེན་དབང་པོའི་གཟུགས། །ཐོ་བ་མདུང་དང་རྩེ་
གསུམ་པད་དཀར་མེ་ལོང་དང་ནི་བགྲེང་ཕྲེང་ཅན། །ནག་དང་དམར་བའི་གདོང་
ལྡན་དཀར་པོ་མེ་ཡི་རིགས་ཀྱིས་འཁྱུད་ལ་འདུད། །གཟུགས་ཀྱི་ཕུང་པོ་ས་དང་
བཤང་ལམ་ལུས་དང་དྲི་གཞན་འོད་གསལ་གཟུགས། །རྟག་པ་སྤྱན་མ་རེངས་བྱེད་
མ་དང་རྣམ་སེལ་དྲི་ཡི་རྡོ་རྗེ་མ། །འཁོར་ལོ་དབྱུག་པ་ཁྲོ་བོའི་རྡོ་རྗེ་དུང་དང་ལྕགས་
སྒྲོག་དྲིལ་བུའི་ཕྱག །དཀར་ནག་གདོང་ལྡན་སེར་གྱི་རི་འདྲ་རླུང་གི་རིགས་ཀྱིས་
འཁྱུད་ལ་འདུད། །རྣ་བ་ཆོས་ཁམས་ཡིད་དང་སྒྲ་གཞན་ཕྱག་ན་རྡོ་རྗེ་ཆོས་ཁམས་
མ། །ཀུན་བཟང་དགྲ་ཡི་རྡོ་རྗེ་མ་སྟེ་ལྗང་སྔོན་ཕན་ཚུན་ཡང་དག་སྦྱོར། །གཡས་
གཡོན་ཉི་ཟླའི་ཞལ་གྱིས་རབ་བརྒྱན་རྡོ་རྗེ་གྲི་གུག་དགྲ་སྟ་དང་། །དྲིལ་བུ་ཐོད་པ་
ཚངས་པའི་གདོང་ལྡན་སྟོང་པའི་རིགས་ལ་ཕྱག་འཚལ་ལོ། །རབ་དཀར་ཆུ་སྐྱེས་
མདངས་བཀྲའི་ཟེ་འབྲུ་འོད་སྟོང་བདག་པོའི་དཀྱིལ་འཁོར་ལ། །རྡོ་རྗེའི་གདན་དང་
གཡས་བརྐྱང་སྟབས་བཞུགས་རྒྱལ་སྲས་ཁྲོ་རྒྱལ་དང་། །འདམ་སྐྱེས་དམར་པོའི་
གེ་སར་སྙིང་པོར་རི་བོང་འཛིན་པའི་དཀྱིལ་འཁོར་ལ། །པད་མའི་གདན་བཞུགས་
རིག་མ་རྣམས་དང་རྡོ་ རྗེ་མ་རྣམས་ལ་ཕྱག་འཚལ་ལོ། །དེ་ལྟར་ལྷ་ཡི་འཁོར་ལོ་
ལེགས་མཆོད་དྲི་དང་ཕྲེང་བ་བདུག་སྤོས་མ། །སྣང་གསལ་བདུད་རྩིའི་འབྲས་བུ་
མ་དང་སྒེག་མོ་བཞད་མ་སིལ་སྙན་མ། །གར་དང་གླུ་ཡི་སྦྱོར་བ་ལ་བརྩོན་འདོད་
མ་འདོད་ལ་རབ་དགའ་མ། །རྒྱན་དང་ཆ་བྱད་རྣམ་འགྱུར་དུ་མས་ཡིད་རབ་འཛིན་
མ་རྣམས་བསྟོད་དོ། །ཕྱོགས་དང་མཚམས་སུ་ཆུ་སྐྱེས་དམར་དང་དཀར་པོ་ལ་གནས་
རྣལ་འབྱོར་མ། །ལྟེ་བའི་རྩ་བརྒྱད་དྲུག་བཅུ་རྩ་བཞི་རྣམ་པར་དག་པའི་ཆོས་ཅན་
མ། །ཐུན་ཚོད་དང་ནི་དབྱུག་གུ་རྣམ་དག་ཀུན་ནས་བདེ་ལ་སྙོམས་འཇུག་མ། །
- 249 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༩༽
སྤྱན་གསུམ་ཕྱག་བཞི་རོལ་པས་ཡོངས་བསྐོར་ས་གའི་སྟབས་ཀྱིས་ལེགས་གནས་
མ། །ཡི་དྭགས་ལ་གནས་ཙཱར་ཙི་ཀཱ་ནི་དབང་པོས་འཁྱུད་ཅིང་འཇིགས་མ་དང་། །
རླུང་ཤུགས་མ་དང་དྲག་མོ་དུས་ཀྱི་མཆེ་བ་མ་དང་མེ་འབར་གདོང་། །རབ་གཏུམ་
དྲག་མིག་སྣ་ཆེན་མས་བསྐོར་དུས་མཐའི་སྤྲིན་མཚུངས་ཟླ་ཞལ་མ། །ཐམས་ཅད་
གྲི་གུག་རྩེ་གསུམ་ཐོད་པ་ཁ་ཊཾ་ག་ཡིས་བརྒྱན་ལ་འདུད། །མཁའ་ལྡིང་ལ་གནས་
ཁྱབ་འཇུག་མ་ནི་ཚངས་པས་འཁྱུད་ཅིང་དཔལ་མོ་དང༌། །རྣམ་པར་རྒྱལ་མ་སྒྱུ་མ་
གྲགས་མ་བཀྲ་ཤིས་མ་དང་དཔལ་རྒྱལ་མ། །དཔལ་རྒྱལ་བྱེད་མ་འཁོར་ལོ་མས་
བསྐོར་འཁོར་ལོ་དབྱུག་ཐོ་པད་མ་དང་། །དུང་གི་ཕྱག་ལྡན་སྤྲིན་ནག་དང་མཚུངས་
ཟླ་བའི་ཞལ་ལ་ཕྱག་འཚལ་ལོ། །མ་ཧེར་གནས་པའི་ཕག་མོ་ལ་ནི་དྲག་མོས་འཁྱུད་
ཅིང་ཀེང་རུས་མ། །གཙིགས་མ་དུས་མཚན་རབ་འཁྲོས་གདོང་མ་དུས་ཀྱི་ལྕེ་མ་
ནག་མོ་དང༌། །དྲག་མོ་དང་ནི་གཟུགས་ངན་མས་བསྐོར་མེ་ཡི་མདོག་ཅན་ཟླ་ཞལ་
མ། །དབྱུག་པ་རལ་གྲི་ལྕགས་སྒྲོག་ཕུབ་ཀྱིས་རྣམ་བརྒྱན་རྣམས་ལ་ཕྱག་འཚལ་
ལོ། །རྨ་བྱར་གནས་པའི་གཞོན་ནུ་མ་ནི་ཚོགས་བདག་གིས་འཁྱུད་པད་དཀར་མ།།
རིན་ཆེན་ཕྲེང་མ་ལུས་མེད་གཞོན་ནུ་རི་དྭགས་བདག་པོའི་འགྲོས་མ་དང་། །མིག་
མཛེས་རུལ་མ་བཟང་མོས་ཡོངས་བསྐོར་བྱི་རུའི་འོད་འཕྲོ་གདོང་དྲུག་མ། །ཤག་
ཏི་ལྕགས་ཀྱུ་རིན་ཆེན་ཞགས་པས་ཉེ་བར་མཛེས་ལ་ཕྱག་འཚལ་ལོ། །ཁྱུ་མཆོག་
ལ་གནས་དྲག་མོ་ལ་ནི་གཤིན་རྗེས་འཁྱུད་ཅིང་ཕྱོགས་ཀུན་ནས། །གོ་རཱི་འདེགས་
མ་གཾ་ག་མ་དང་རྟག་མ་མྱུར་མ་མཚོན་བྱེད་མ། །དམར་སེར་མ་དང་ནག་མོས་ཡོངས་
བསྐོར་ཟླ་བའི་མདོག་ཅན་ཟླ་བའི་ཞལ། །རྩེ་གསུམ་ཅང་ཏེའུ་ཁ་ཊཾ་ག་དང་ལྟོས་
འགྲོས་མཚན་ལ་ཕྱག་འཚལ་ལོ། །སེང་གེར་གནས་པའི་དཔལ་མོ་ལ་ནི་གཞོན་
- 250 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
ནུས་འཁྱུད་ཅིང་དཔལ་དཀར་མོ། །འཛིན་མ་ཟླ་བའི་རི་མོ་ཅན་དང་རི་བོང་འཛིན་
ཞལ་ངང་པའི་མདོག །པད་མའི་དབང་མོ་སྐར་མིག་མ་དང་དྲི་མེད་རི་བོང་འཛིན་
མས་བསྐོར། །ཟླ་འོད་ཟླ་ཞལ་པད་མ་བགྲེང་ཕྲེང་ཆུ་སྐྱེས་རིན་ཆེན་འཛིན་ལ་འདུད།།
གླང་པོར་གནས་པའི་དབང་མོ་ལ་ནི་སྲིན་པོས་འཁྱུད་ཅིང་རྡོ་རྗེའི་འོད། །བཀྲ་བའི་
རི་མོ་རྡོ་རྗེའི་ལུས་མ་གསེར་ལྡན་མ་དང་ཨུར་བ་སཱི། །རཾ་བྷ་ཟུག་རྔུ་མེད་མ་དང་ནི་
ཤིན་ཏུ་སྒྲོལ་མས་ཡོངས་བསྐོར་མ། །གསེར་མདོག་ཟླ་ཞལ་རྡོ་རྗེ་མདའ་དང་དྲིལ་
བུ་གཞུ་ཡིས་མཚན་ལ་འདུད། །ངང་པར་གནས་པའི་ཚངས་མ་ལ་ནི་ནོར་ལྷས་
འཁྱུད་ཅིང་མཆོད་སྦྱིན་འདོན། །ངག་གི་དབང་ཕྱུག་པད་མའི་སྤྱན་མ་ཆུ་སྐྱེས་ལྡན་
མ་བློ་གྲོས་མ། །གླུ་མ་གློག་མ་དྲན་མས་ཡོངས་བསྐོར་རིག་བྱེད་གདོང་མ་གསེར་
མདོག་མ། །ཕྱག་གི་པད་མ་པད་མ་ཚངས་དབྱུག་སྤྱི་བླུགས་བར་བུས་མཚན་ལ་
འདུད། ། །
ཟླ་བ་ཚིགས་ཆེན་ཉི་མའི་ཚེས་དང་རྩ། །རྣམ་དག་ལྷ་ཆེན་བཅུ་གཉིས་འཁོར་
དང་བཅས། །སྤྱན་གསུམ་ཉི་ཟླའི་མདོག་ཅན་པད་མའི་སྟེང་། །རོལ་པས་ཡོངས་
བསྐོར་རྡོ་རྗེའི་གདན་བཞུགས་པ། །སྲིན་མོས་འཁྱུད་ཅིང་ཡི་དྭགས་ལ་གནས་
པའི། །བདེན་བྲལ་ལ་སོགས་ནག་པའི་ཚེས་རྣམས་གཞན། །རལ་གྲི་གྲི་གུག་ཕུབ་
དང་ཐོད་པ་ཅན། །དུས་མཐའི་སྤྲིན་མཚུངས་ཟླ་བའི་ཞལ་ལ་འདུད། །གཏུམ་མོས་
འཁྱུད་ཅིང་ རི་དགས་ལ་གནས་པའི། །རླུང་སོགས་ས་གའི་ཚེས་གཞན་དཔག་
བསམ་ཤིང༌། །ཡོངས་འདུའི་མེ་ཏོག་ནོར་བུ་ཨུཏྤལ་འཛིན། །ཟླ་ཞལ་མིག་སྨན་
མདོག་ལ་ཕྱག་འཚལ་ལོ། །ལུག་ལ་གནས་ཤིང་ཆུ་བདག་མོས་འཁྱུད་པའི། །མེ་
ལྷ་ལ་སོགས་སྣོན་གྱི་ཚེས་རྣམས་གཞན། །མདུང་ཐུང་དབྱུག་པ་ཆུ་སྐྱེས་སྤྱི་བླུགས་
- 251 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩ །
འཛིན། །ཞལ་གཅིག་པད་མ་རཱ་གའི་མདོག་ལ་འདུད། །དཔལ་མོས་འཁྱུད་ཅིང་
རྨ་བྱ་ལ་གནས་པའི། །གདོང་དྲུག་ལ་སོགས་ཆུ་སྟོད་ཚེས་རྣམས་གཞན། །ཤག་ཏི་
མདུང་དང་ནོར་བུ་མེ་ལོང་ཅན། །བྱི་རུའི་འོད་འཕྲོ་གདོང་དྲུག་ལྡན་པས་སྐྱོངས།།
ཕག་མོས་འཁྱུད་ཅིང་ཆུ་སྲིན་ལ་གནས་པའི། །རྒྱ་མཚོ་ལ་སོགས་གྲོ་བཞིན་ཚེས་
རྣམས་གཞན། །ཞགས་པ་རིན་ཆེན་སྦྲུལ་ཞགས་ཆུ་ཤེལ་འཛིན། །ཟླ་བའི་འོད་ཅན་
ཟླ་བའི་ཞལ་མཆོད་དོ། །བྱི་བར་གནས་ཤིང་གཞོན་ནུ་མས་འཁྱུད་པའི། །ཚོགས་
བདག་ལ་སོགས་ཁྲུམས་སྟོད་ཚེས་རྣམས་གཞན། །དགྲ་སྟ་རྡོ་རྗེ་ཞགས་པ་ནོར་
བུའི་ཕྱག །ཟླ་ཞལ་ཟླ་འོད་ལྟ་བུར་དཀར་ལ་འདུད། །གླང་པོར་གནས་ཤིང་རླུང་ལྷ་
མོས་འཁྱུད་པའི། །བརྒྱ་བྱིན་ལ་སོགས་ཐ་སྐར་ཚེས་རྣམས་གཞན། །རྡོ་རྗེ་མདའ་
དང་དྲིལ་བུ་གཞུ་ཡིས་མཚན། །གསེར་མདོག་ཟླ་བའི་ཞལ་ལ་ཕྱག་འཚལ་ལོ། །
གློག་མས་འཁྱུད་ཅིང་ངང་པ་ལ་གནས་པའི། །ཚངས་པ་ལ་སོགས་སྨིན་དྲུག་ཚེས་
རྣམས་གཞན། །ཁབ་དང་བགྲང་ཕྲེང་ཆུ་སྐྱེས་སྤྱི་བླུགས་འཛིན། །ཆུ་ཡི་གསེར་མཚུངས་
ཆུ་ཡི་ཞལ་གྱིས་སྐྱོངས། །ཨུ་མས་འཁྲུད་ཅིང་ཁྱུ་མཆོག་ལ་གནས་པའི། །དྲག་པོ་
ལ་སོགས་མགོ་ཡི་ཚེས་རྣམས་གཞན། །རྩེ་གསུམ་མདའ་དང་སྤྲུལ་ལྡན་ཁ་ཊཾ་གཞུ།།
རི་བོང་འཛིན་ཞལ་མཁའ་ལྟར་སྔོ་ལ་འདུད། །གླང་པོར་གནས་ཤིང་ནོར་སྦྱིན་
མས་འཁྱུད་པའི། །ནོར་བདག་ལ་སོགས་རྒྱལ་གྱི་ཚེས་རྣམས་གཞན། །ནོར་བུ་བེ་
ཅོན་ནེའུ་ལེ་པད་མའི་ཕྱག །སྔོན་པོ་རི་དྭགས་མཚན་པའི་ཞལ་མཆོད་བགྱི། །དཔལ་
མོས་འཁྱུད་ཅིང་མཁའ་ལྡིང་ལ་གནས་པའི། །ཁྱབ་འཇུག་ལ་སོགས་མཆུ་ཡི་ཚེས་
རྣམས་གཞན། །འཁོར་ལོ་དབྱུག་ཐོ་པདྨ་དུང་གིས་མཚན། །ཞལ་གཅིག་མར་གད་
མདོག་ལ་ཕྱག་འཚལ་ལོ། །གཤིན་རྗེ་མས་འཁྱུད་མ་ཧེ་ལ་གནས་པའི། །གཤིན་
- 252 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
རྗེ་ལ་སོགས་དབོ་ཡི་ཚེས་རྣམས་གཞན། །དབྱུག་པ་རལ་གྲི་ལྕགས་སྒྲོག་ཞགས་
པས་བརྒྱན། །ལྗང་ཁུ་རི་དྭགས་ཅན་ཞལ་ལ་ཕྱག་འཚལ། །
འོད་ཟེར་ཅན་འཁྱུད་དབྱུག་སྔོན་ནག་པོ་རལ་གྲི་དང་ནི་རྡོ་རྗེ་ཕུབ་དང་ལྟོས་
འགྲོ་འཛིན། །ཙུན་དཱས་ལེགས་འཁྱུད་ཊཀྐི་དམར་པོ་མེ་མདའ་དང་ནི་ལྕགས་ཀྱུ་
གཞུ་དང་ཞགས་པས་མཚན། །ཁྲོ་གཉེར་མས་འཁྱུད་མི་གཡོ་དཀར་པོ་ཐོ་བ་དང་
ནི་མདུང་དང་པད་མ་མེ་ལོང་འཛིན། །ལྕགས་སྒྲོག་མས་འཁྱུད་སྟོབས་ཆེན་སེར་
པོ་འཁོར་ལོ་དང་ནི་དབྱུག་པ་དུང་དང་ནོར་བུའི་ ཕྱག །སྔོན་མོས་འཁྱུད་པའི་
གཙུག་ཏོར་ལྗང་ཁུ་དགྲ་སྟ་དང་ནི་རྩེ་གསུམ་སྦྲུལ་ཞགས་ཁ་ཊཾ་ག །དྲག་སྤྱན་མས་
འཁྱུད་གནོད་མཛེས་སྔོན་པོ་གྲི་གུག་དང་ནི་རྡོ་རྗེ་ཐོད་པ་དྲིལ་བུ་འཛིན། །ཕག་རྟ་
སེང་གེ་གླང་པོ་མཁའ་ལྡིང་ རྐང་བརྒྱད་ཀྱི་ནི་ཤིང་རྟ་ལ་གནས་ གཡས་བརྐྱང་
སྟབས། །མཐིལ་བཞི་བཤང་ལམ་གཙུག་གི་རྩེ་དག་ཁྲོ་བོའི་ཚོགས་ནི་ཞལ་གཅིག་
ཕྱག་བཞིས་བརྗིད་ལ་འདུད། །
སྟོབས་ཀྱི་རྒྱུ་དང་པད་མ་ཆར་སྤྲིན་མདོག །ནོར་རྒྱས་དུང་སྐྱོང་བྱི་རུའི་ཕུང་པོ་
འདྲ། །མཐའ་ཡས་རིགས་ལྡན་ཀུན་དའི་མདོག་ལྟར་དཀར། །འཇོག་པོ་པད་མ་
ཆེན་པོ་རབ་ཏུ་སེར། །རྒྱལ་དང་རྣམ་རྒྱལ་ལྗང་སྔོན་འབྱུང་བ་ལ། །རྡོ་རྗེའི་གདན་
བཞུགས་རིན་ཆེན་རྒྱན་གྱིས་བརྒྱན། །བུམ་པ་རྡོ་རྗེ་པད་མ་ནོར་བུའི་ཕྱག །རྐང་
སོར་ཀླུ་ཆེན་གཏུམ་མོས་འཁྱུད་ལ་འདུད། །མདུང་གིས་འབིགས་དང་ལྷག་མ་བསྲེག་
པའི་རོ། །དྲག་པོ་གཡུལ་དང་རུལ་པ་བྱིས་པ་གསོད། །རྣག་གི་དྲི་དང་སྦྲུལ་གྱིས་
ཟོས་པ་ཡི། །དུར་ཁྲོད་ཆེན་པོ་བསེ་དང་བེ་རུཎ་ཊ། །དོམ་དང་ཁྲུང་ཁྲུང་འབྲི་དང་
བྱ་མ་བྱི། །སེང་གེ་མིག་སྔོན་ལ་གནས་འཁོར་ལོའི་སྟེང་། །ཟླུམ་པོའི་སྟབས་ཅན་
- 253 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
མི་མགོའི་ཕྲེང་ལྡན་མ། །གཅེར་བུ་སྤུན་གསུམ་གྲི་གུག་ཐོད་པ་མ། །ཕྱག་རྒྱ་ལྔ་
ལྡན་ཀླུ་ཡིས་རབ་འཁྱུད་མ། །ལུས་ཀྱི་ལག་པའི་སོར་མོ་རྣམ་དག་མ། །ཁྱི་གདོང་
མ་དང་ཁྭ་གདོང་ཕག་གདོང་མ། །བྱ་རྒོད་གདོང་མ་སྟག་གདོང་འུག་གདོང་མ། །
ལྕེ་སྤྱང་གདོང་མ་ནམ་མཁའ་ལྡིང་གདོང་མ། །སྟེང་འོག་ཤིང་རྟར་སྔོན་མོ་རྡོ་རྗེའི་
མིག །སྐྲ་དང་བ་སྤུ་རྣམ་དག་གྲུབ་པ་དང་། །འབྱུང་པོའི་ཚོགས་ཀྱིས་བསྐོར་ལ་ཕྱག་
འཚལ་ལོ། ། །
ཤིན་ཏུ་སྟོབས་མ་རྨུགས་བྱེད་མ་དང་ང་རྒྱལ་ཅན་མ་རེངས་བྱེད་མ། །ལྕགས་
སྒྲོག་མ་དང་ཁྲོ་གཉེར་ཅན་མ་ཙུན་དཱ་དང་ནི་འོད་ཟེར་ཅན། །དྲག་སྤྱན་མ་དང་
ཤིན་ཏུ་སྔོན་མོ་རང་རང་རིགས་ཀྱི་ཁྲོ་བོ་ཡི། །ཞལ་ཕྱག་མཚོན་ཆ་ཁ་དོག་རྒྱན་
ལྡན་ཁྲོ་མོ་རྣམས་ལའང་ཕྱག་འཚལ་ལོ། །དེ་བཞིན་སྒྲོལ་མ་རེག་བྱ་མ་དང་ཁྱབ་
འཇུག་ལྕགས་སྒྲོག་ཁྲ་གདོང་མ། །རབ་སྔོན་རབ་བརྩོན་ཙཱར་ཙི་ཀཱ་དང་ཁྱི་གདོང་
མས་བསྐྱེད་བརྒྱ་བྱིན་དུ། །དབྱེ་བ་གོས་དང་མཆིལ་འདོར་རེག་བྱ་ལྷག་མ་ཟ་བ་
ཀུན་ཏུ་གདོང་། །སྐྱོད་ དང་ ལུས་འཕྲུག་ ཡན་ ལག་བསྐྱོད་ པར་ འདོད་དང་ ཕྱིར་
འདོད་མ་ལ་འདུད། །གོས་དཀར་རོ་མ་གཞོན་ནུ་མ་དང་ཁྲོ་གཉེར་ཅན་མ་བྱ་རྒོད་
མ། །དྲག་སྤྱན་རྨུགས་མ་ཕག་མོ་དང་ནི་ཕག་གདོང་མས་བསྐྱེད་ལྷོ་ཕྱོགས་སུ། །
བསྐྱོད་པ་ཟས་དང་གར་འགུགས་གཡུལ་དང་རྒྱུག་པ་དང་ནི་སྐེམས་པ་དང་། །
ལུས་ཀྱི་དྲི་མ་བཤང་གཅི་ཟག་པར་འདོད་དང་ཕྱིར་འདོད་མ་རྣམས་མཆོད། །མཱ་
མ་ཀཱི་དང་གཟུགས་མ་དཔལ་མོ་ཙུན་དཱ་དང་ནི་འུག་གདོང་མ། །སྒྲ་མ་ཁེངས་མ་
དྲག་མོ་དང་ནི་སྟག་གདོང་མས་བསྐྱེད་ནོར་སྦྱིན་དུ། །རྒྱས་པ་རྒྱན་དང་རྒྱལ་སྲིད་
འཆིང་བ་བྱིས་པ་བསྡིགས་དང་རོལ་མོའི་སྒྲ། །འཇམ་པར་སྨྲ་དང་མལ་སྟན་རྩོད་
- 254 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
མང་འདོད་དང་ཕྱིར་འདོད་མ་རྣམས་རྒྱལ། །སྤྱན་མ་དྲི་མ་ཚངས་མ་དང་ནི་འོད་
ཟེར་ཅན་མ་མཁའ་ལྡིང་མ། །ཆོས་ཀྱི་ཁམས་མ་རེངས་མ་དབང་མོ་ལྕེ་སྤྱང་མས་
བསྐྱེད་ཆུ་བདག་ཏུ། །རེངས་པ་དྲི་དང་ཆུ་ལས་རྐྱལ་བ་ཕུར་བུས་འདེབས་དང་སྦྲུལ་
འཆིང་འཁྲིགས། །གཉེན་འདུན་མལ་བསྙེས་སེམས་ཅན་བསླུ་འདོད་ཕྱིར་འདོད་
མ་རྣམས་གཞན་ལ་འདུད། །
ཁྱོད་ནི་སྲིད་པ་གསུམ་ལས་འདས་ཀྱང་སྲིད་པ་གསུམ་གྱི་རྣམ་པ་ཅན། །ཕྲ་
རབ་རྡུལ་གྱི་ཆོས་དང་བྲལ་ཡང་བརྟན་དང་གཡོ་བ་ཀུན་གྱི་གཟུགས། །ལུས་དང་
དབང་པོའི་སྦྱོར་བ་སྤངས་ཀྱང་རྟག་ཏུ་འདོད་ཆགས་ཆེ་ལ་རོལ། །བསམ་གྱིས་མི་
ཁྱབ་བརྟག་པར་དཀའ་བ་དུས་ཀྱི་འཁོར་ལོས་བདག་སྐྱོངས་ཤིག ། །
གཟའ་དང་དྲང་སྲོང་རྒྱུ་སྐར་ཁྱིམ་དང་ཆ། །ཕྱོགས་སྐྱོང་ཞིང་སྐྱོང་ཕོ་ཉ་འཕྲོག་
མ་དང༌། །གྷཎ་ཊ་ཀཎ་དགའ་བྱེད་ནག་པོ་ཆེ། །བྷཾ་གི་ནི་སོགས་འཁོར་མང་རྒྱལ་
གྱུར་ཅིག །དེ་ལྟར་བསྒོམས་པས་ཕུང་པོ་ཁམས་སོགས་གཞན། །བདེ་གཤེགས་
སྙིང་པོ་དེ་བཞིན་ཉིད་ཀྱི་དབྱིངས། །གློ་བུར་དྲི་མའི་སྦུབས་ལས་ངེས་གྲོལ་ཏེ། །
སྲིད་གསུམ་དང་བ་མངོན་དུ་བྱེད་གྱུར་ཅིག ། །
ཅེས་པས་སྟོང་གཞི་ཆོས་ཉིད་རང་བྱུང་ཡེ་ཤེས་རྣམ་པ་ཐམས་ཅད་པའི་ལྷ་
རྣམས་བསྒོམས་ནས། ཨོཾ་སུ་བི་ཤུདྡྷ་དྷརྨ་དྷཱ་ཏུ་སྭ་བྷཱ་བ་ཨཱད་མ་ཀོཉཧཾ། ཞེས་ང་
རྒྱལ་བཟུང་སྟེ། ཐུགས་ཀ་ནས་འཕྲོས་པའི་འོད་ཟེར་དཔག་ཏུ་མེད་པ་དག་གིས་
སེམས་ཅན་ཐམས་ཅད་བཀུག་ནས་དཀྱིལ་འཁོར་དུ་བཅུག་པ་ལ་རྒྱལ་བ་ཡབ་
ཡུམ་ཐམས་ཅད་བྱང་ཆུབ་སེམས་སུ་ཞུ་བའི་བདུད་ རྩི་རྡོ་རྗེ་ ལས་འཕྲོས་ པས་
དབང་བསྐུར་ཞིང་དེའི་འོད་ཟེར་རྣམས་ཀྱིས་རེག་པས་གློ་བུར་དྲི་མ་ཐམས་ཅད་
- 255 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཡལ་བའི་གཞི་ལ་རང་བྱུང་ཡེ་ཤེས་ཀྱི་ལྷ་ཞལ་ཕྱག་དང་སྐུ་མདོག་ལ་སོགས་སྣ་
ཚོགས་སུ་གདོད་ནས་གནས་པ་ཐོབ་ཅིང་། ཡང་སྐད་ཅིག་གིས་དེ་དག་རེའང་ཆོས་
ཉིད་ཀྱི་མཚན་སུམ་ཅུ་རྩ་གཉིས་ཀྱི་རང་བཞིན་ལྷ་སུམ་ཅུ་རྩ་གཉིས་ཀྱི་དཀྱིལ་
འཁོར་གྱི་འཁོར་ལོར་གྱུར་པར་བསམ་བཞིན་པས། ཀ་ཀྵ་ཀྱི་ཀིཾ་ཀྵར་ཀཾརཱ་ཥཱ་ཀཱ་
ཀླུ་ཧཱུཾ་ཀྵ་ཀ་ཀེ་ཀེ་ཀཱར་ཀཱར་ཀོ་ཀོ་ཀྲུལ་སྤྲུལ་ཧཱུཾ་ཀྵ ཀཱཧ་ཀཱཧཱ་ཀཱཡ་ཀཱཡཱ་ཀཱར་ཀཱརཱ་
ཀླཝ་ཀཱཝཱ་ཀླུ་ཀཱཿ ཞེས་པས་ཀུན་རྫོབ་གློ་བུར་དྲི་མའི་ཕུང་པོ་ལྔ་ཁམས་ལྔ། དབང་
པོ་དྲུག་ཡུལ་དྲུག །ལས་དབང་ལྔ་ལས་དབང་གི་བྱ་བ་ལྔ་རྣམས་འགགས་པའི་
གཞི་ལ་དེ་རྣམས་གཞན་དོན་དམ་བདེ་གཤེགས་སྙིང་པོའི་ཕུང་པོ་ལྔ་ཁམས་ལྔ་
དབང་པོ་དྲུག་ཡུལ་དྲུག །ལས་དབང་ལྔ་ལས་དབང་གི་ཡུལ་ལྔ་སྟེ། ཆོས་ཉིད་ཀྱི་
རྒྱལ་བ་ཡབ་ཡུམ། རྒྱལ་སྲས་ཡབ་ཡུམ། ཁྲོ་རྒྱལ་ཡབ་ཡུམ་དུ་གདོད་ནས་བཞུགས་
པ་མངོན་དུ་བྱས་ནས་རང་རང་ཞིང་དུ་བཞུགས་པ་ནི་སྙིང་རྗེའི་དབང་བསྐུར་ཏེ།
དཀྱིལ་འཁོར་རྒྱལ་མཆོག་དང་། ལུས་རྫོགས་པ་བསྙེན་པའི་ཡན་ལག་གོ །
དེ་ནས་གནས་གསུམ་དུ་ཟླ་ཉི་སྒྲ་གཅན་གྱི་རང་བཞིན། ཨོཾ་ཨཱཿཧཱུྃ་དང་། ལྟེ་
བ་དང་གཙུག་ཏོར་གྱི་ཨ་བ་དྷུ་ཏཱིའི་ལམ་དུ་དུས་མེ་གཞན་གྱི་རང་བཞིན་ཧོ༔ཡིག་
བསམ་སྟེ། ཧོཝཡིག་དུས་ཀྱི་མེ་དེ་དག་གིས་ཡེ་ཤེས་ཀྱི་འོད་ཟེར་གྱིས་སྐུ་གསུང་
ཐུགས་ཀྱི་བདག་ཉིད་གཙོ་བོ་ཡབ་ཡུམ་ཞུ་བར་གྱུར་པ་ལ། སྤྱན་མ་བདག་ནི་འགྲོ་
བའི་ཡུམ། །རྣལ་འབྱོར་ པ་ཡི་རྒྱུ་མཐུན་གནས། །བདག་ནི་དཀྱིལ་ འཁོར་ རང་
བཞིན་གྱིས། །དུས་འཁོར་བཞེངས་ལ་བདག་འདོད་མཛོད། །མཱ་མ་ཀཱི་བདག་སྲིང་
མོ་སྟེ། །རྣལ་འབྱོར་པ་ཡི་རྣམ་སྨིན་གནས། །བདག་ནི་དཀྱིལ་འཁོར་རང་བཞིན་
གྱིས། །དུས་འཁོར་བཞེངས་ལ་བདག་འདོད་མཛོད། །གོས་དཀར་མོ་བདག་བུ་
- 256 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
མོ་སྟེ། །རྣལ་འབྱོར་པ་ཡི་སྐྱེས་བུའི་གནས། །བདག་ནི་དཀྱིལ་འཁོར་རང་བཞིན་
གྱིས། །དུས་འཁོར་བཞེངས་ལ་བདག་འདོད་མཛོད། །སྒྲོལ་མ་བདག་ནི་ཚ་མོ་སྟེ།།
རྣལ་འབྱོར་པ་ཡི་དྲི་བྲལ་གནས། །བདག་ནི་དཀྱིལ་འཁོར་རང་བཞིན་གྱིས། །དུས་
འཁོར་བཞེངས་ལ་བདག་འདོད་མཛོད། །སྟོང་པའི་དཀྱིལ་འཁོར་ཉམས་མྱོང་ནས།།
སྐུ་གསུང་ཐུགས་ཀྱི་དཀྱིལ་འཁོར་ནི། །འགྲོ་བ་བསྒྲལ་བའི་བསམ་པ་ཡིས། །འགྲོ་
བའི་མགོན་པོས་སྤྲོ་བར་མཛོད། །ཅེས་པའི་གླུས་འགྲོ་བའི་དོན་མཛད་པར་བསྐུལ་
བའི་ངོར་ཧཱུྃ་དང་རྡོ་རྗེ་ལས་སྔ་མ་ལྟར་བཞེངས་པའི་གཙོ་བོ་ཡབ་ཡུམ་སྙོམས་པར་
ཞུགས་པས་དཀྱིལ་འཁོར་པ་ཐམས་ཅད་དམ་ཚིག་གི་འཁོར་ལོའི་དོན་དུ་རང་གི་
ལུས་ལ་བཅུག་སྟེ། ཡུམ་གྱི་པད་མར་སོ་སོའི་ས་བོན་དང་ཕྱག་མཚན་ལས་ལྷའི་སྐུ་
རྫོགས་པ་རྣམས། རང་རང་གི་གནས་སུ་སྔ་མ་ལྟར་སྤོས་ནས་དགོད་དེ། གཙོ་བོ་
ཡབ་ཡུམ་གྱི་རྣམ་པ་དེ་ཉིད་སྔ་མ་ལྟར་ནི་མངལ་དུ་ཡེ་ཤེས་ཀྱི་ཁམས་དང་ཕུང་པོ་
བདེ་བ་ཆེན་པོ་མཚམས་སྦྱར་བ་ལྟར་རྡོ་རྗེ་སེམས་དཔའ་དང་ཤེས་རབ་ཀྱི་ཕ་རོལ་
ཏུ་ཕྱིན་པའི་ངོ་བོར་མཚོན་པའི་ཕྱིར། རྡོ་རྗེ་སེམས་དཔས་དབུ་བརྒྱན་པ་དང་། མི་
བསྐྱོད་པ་སྤྲོས་ནས་སླར་རང་ཉིད་ལ་བདག་པོར་བསྒོམས་ཏེ་གཞུག་པར་གསུངས་
ལ། འདིར་མི་བསྐྱོད་པ་དང་རྡོ་རྗེ་དབྱིངས་ཀྱི་དབང་ཕྱུག་མའི་ངོ་བོ་ཡིན་པས་མི་
བསྐྱོད་པས་དབུ་བརྒྱན་པ་གསུངས་པའི་ཕྱིར། རྡོ་རྗེ་སེམས་དཔའ་སྤྲོས་ནས་སླར་
རང་ཉིད་ལ་བདག་པོར་བསྒོམས་ཏེ། གཞུག་པ་ཡང་རིགས་ཏེ་གཞན་རྣམ་ཤེས་ཡེ་
ཤེས་ཕན་ཚུན་རྒྱས་གདབ་གསུངས་པའི་རིགས་པ་དང་ཡང་རྗེས་སུ་མཐུན་པའི་
ཕྱིར་རོ། །གཞན་འདུ་བྱེད་ལ་སོགས་པ་སྤྲོ་བ་ནི་སྔ་མ་བཞིན་ཏེ་སྔར་སྤྲོ་བ་ནི་
མངལ་དུ་ཕུང་པོ་ཁམས་སོགས་སྤྲོ་བ་དང་མཚུངས་ལ་འདིར་སྤྲོ་བ་ནི་ཕྱི་རོལ་ཏུ་
- 257 ,
༡
-



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཕུང་པོ་ཁམས་སོགས་སྤྲོ་བ་དང་མཚུངས་པའི་ཕྱིར། ཁ་ཅིག་ལ་ཞུ་བ་གླུས་བསྐུལ་
མ་ཆད་ཀྱང་ལྷ་སྤོ་བ་ཕྱི་མ་ཆད་པ་ནི་སེམས་འགྲེལ་དང་མ་འཇལ་ཞིང་རྩ་རྒྱུད་
ལས་རིང་དུ་གྱུར་པའི་སྐྱོན་དུ་བས་སོ། །
དེ་ནས་ཧཱུྃ་དང་རྡོ་རྗེ་ལས་བྱུང་བའི་རྡོ་རྗེ་ཤུགས་སྔར་བཤད་པ་ལྟ་བུ་ལ་རབ་
ཏུ་བཞད་ཅིང་མཆེ་བ་ཕྱེད་གཙིགས་པ། སྒྲ་དྲག་པོ་སྒྲོགས་པ་རྐང་པ་བརྒྱད་པའི་
ཤིང་རྟ་ལ་གནས་པ། སྤྲོས་པས་ཡེ་ཤེས་ཀྱི་འཁོར་ལོར་བཀུག་པ་ལ་མཆོད་ནས་
དམ་ཚིག་གི་འཁོར་ལོ་ལ་གཞུག་པ་དང་། བཅིང་བ་དང་། མཉེས་པ་དང་། རོ་མཉམ་
པར་ བྱ་ སྟེ། ཛཧཱུྃ་བཾ་ ཧོ༔ཧི ཞེས་པ་དང་། རྡོ་རྗེ་ཤུགས་དང་། རྨུགས་བྱེད་དང་།
རེངས་བྱེད་དང༌། ཁེངས་བྱེད་དང༌། ཤིན་ཏུ་སྟོབས་རྣམས་ཀྱིས་རྡོ་རྗེ་ལྕགས་ཀྱུ་
དང༌། རྡོ་རྗེ་ཞགས་པ་དང༌། རྡོ་རྗེ་དྲིལ་བུ་དང༌། རྡོ་རྗེ་དབྱུག་པ་རྣམས་ཀྱིས་སོ། །
དེ་ནས་ལྷ་རྣམས་ཀྱི་གནས་དྲུག་ཏུ། ཨོཾ་ཨཱ༔ཧཱུྃ་ཧོསྭཱཧཱ། ཞེས་པས་བྱིན་གྱིས་
བརླབས་ནས་དཔྲལ་བར་ཨལས་ཟླ་བའི་སྟེང་དུ་ཨོ་དང་འཁོར་ལོ་ལས་སྐུ་རྡོ་རྗེ་
དཀར་པོ་ཞལ་གསུམ་ཕྱག་དྲུག་པ་ཡུམ་དང་བཅས་པ་སྤྲོས་ནས། སྐུ་རྡོ་རྗེས་
འདུལ་བ་རྣམས་ལ་ཆོས་བསྟན་ཏེ། སླར་བྱོན་པ་ལ་སྐུའི་རྡོ་རྗེ་འཛིན་པ་བདག་ལ་
དབང་བསྐུར་དུ་གསོལ། ཞེས་གསོལ་བ་གདབ་པས་སྐུའི་རིགས་ཀྱི་ལྷ་མོ་རྣམས་
ཀྱིས་བདུད་རྩིའི་བུམ་པས་བདག་ལ་དབང་བསྐུར་བར་མོས་ནས། དཔལ་ལྡན་སྐུ་
ཡི་རྡོ་ རྗེ་འཛིན། །མི་ཕྱེད་རྡོ་རྗེ་གསུམ་གྱི་དངོས། །སྐུ་ཡི་རྡོ་རྗེ་ཅན་གྱིས་ནི། །བྱིན་
བརླབས་གནས་སུ་དེང་བདག་མཛོད། །ཕྱོགས་བཅུར་བཞུགས་པའི་སངས་རྒྱས་
རྣམས། །མི་ཕྱེད་ རྡོ་ རྗེ་ གསུམ་བསྒོམས་པས། །སྐུ་ཡི་ རྡོ་ རྗེ་ ཅན་ གྱིས་ནི། །བྱིན་
རླབས་གནས་སུ་དེང་བདག་མཛོད། །ཅེས་གསོལ་བ་གདབ་པས་སྐུ་རྡོ་རྗེ་དཔྲལ་
- 258 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
བའི་ཟླ་བ་ལ་ཞུགས་ནས་བྱིན་གྱིས་བརླབ་པར་བསམ་མོ། །
ཡང་མགྲིན་པར་ར་ལས་ཉི་མའི་སྟེང་དུ་ཨཱདང་པད་མ་ལས་གསུང་རྡོ་རྗེ་
དམར་པོ་ཞལ་གསུམ་ཕྱག་དྲུག་པ་ཡུམ་དང་བཅས་པ་འཕྲོས་ནས་གསུང་རྡོ་རྗེས་
འདུལ་བ་རྣམས་ལ་ཆོས་བསྟན་ཏེ། སླར་བྱོན་པ་ལ་གསུང་གི་རྡོ་རྗེ་འཛིན་པ་བདག་
ལ་དབང་བསྐུར་དུ་གསོལ། ཞེས་ པས་ གསུང་གི་རིགས་ཀྱི་ལྷ་མོ་རྣམས་ཀྱིས་
བདུད་རྩིའི་བུམ་པས་དབང་བསྐུར་ནས། དཔལ་ལྡན་གསུང་གི་རྡོ་ རྗེ་ འཛིན། །
ཞེས་སོགས་འདོན་པ་བསྒྱུར་བས་གསུང་རྡོ་རྗེ་མགྲིན་པའི་ཉི་མ་ལ་བཞུགས་ནས་
བྱིན་གྱིས་བརླབ་པར་བསམ་མོ། །
ཡང་ཐུགས་ཀར་ཨོཾ་ལས་སྒྲ་གཅན་གྱི་སྟེང་དུ་ཧཱུཾ་དང་རྡོ་རྗེ་ལས་ཐུགས་རྡོ་རྗེ་
ནག་པོ་ཞལ་གསུམ་ཕྱག་དྲུག་པ་ཡུམ་དང་བཅས་པ་འཕྲོས་ནས་ཐུགས་རྡོ་རྗེས་
འདུལ་བ་རྣམས་ལ་ཆོས་བསྟན་ཏེ། སླར་བྱོན་པ་ལ་ཐུགས་རྡོ་རྗེ་འཛིན་པ་བདག་
ལ་དབང་བསྐུར་དུ་གསོལ། ཞེས་ པས་ཐུགས་ཀྱི་རིགས་ཀྱི་ལྷ་མོ་རྣམས་ཀྱིས་
བདུད་རྩིའི་བུམ་པས་དབང་བསྐུར་ནས། དཔལ་ལྡན་ཐུགས་ཀྱི་རྡོ་རྗེ་ འཛིན། །
ཞེས་སོགས་འདོན་པ་བསྒྱུར་བས་ཐུགས་རྡོ་རྗེ་སྙིང་གར་སྒྲ་གཅན་ལ་བཞུགས་
ནས་བྱིན་གྱིས་བརླབ་པར་བསམ་ཞིང་། ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱཀ་ཙིཏྟ་སྭ་བྷཱ་
བ་ཨཱད་མ་ཀོཉཧཾ། ཞེས་ང་རྒྱལ་བཟུང་། ལྷག་པར་ཤེས་རབ་ཀྱི་ལྟེ་བ་གསང་བ་
གཙུག་ཏོར་རྣམས་སུ་ཧོསྭཱཧཱ་རྣམས་ལས་སྐུ་གསུང་ཐུགས་ཀྱི་རྡོ་རྗེས་བྱིན་གྱིས་
བརླབ་བོ། །རྒྱས་པར་ན་དབང་བདུན་ གྱི་དོན་བསམ་ཞིང་། སྔགས་ཀྱི་ཚིགས་
གིས་དབང་བསྐུར་ནས་ང་རྒྱལ་བཟུང་ངོ༌། །
རྒྱས་གདབ་ནི། མི་བསྐྱོད་པ་དང་རྡོ་རྗེ་སེམས་དཔའ་ལ་ཐུགས་རྡོ་རྗེ་ཆོས་གོས་
- 259 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
དང་གཙུག་ཏོར་འཛིན་ཅིང་དཀྱིལ་ཀྲུང་གིས་གནས་པའི་ཕྱག་རྒྱ་ས་ལ་རེག་པས་
དབུགས་འབྱིན། མི་བསྐྱོད་པས་རྣམ་སྣང་ལ། རྣམ་སྣང་གིས་འོད་དཔག་མེད་ལ།
འོད་དཔག་མེད་ཀྱིས་རིན་ཆེན་དབང་པོ་ལ། རིན་ཆེན་དབང་པོས་དོན་ཡོད་གྲུབ་
པ་ལ། ལྷ་གཞན་ལྗང་ཁུ་རྣམས་ལ་མི་བསྐྱོད་པ། ནག་པོ་རྣམས་ལ་དོན་ཡོད་གྲུབ་
པ། དམར་པོ་རྣམས་ལ་རིན་ཆེན་དབང་པོ། དཀར་པོ་རྣམས་ལ་འོད་དཔག་མེད།
སེར་པོ་རྣམས་ལ་རྣམ་པར་སྣང་མཛད། སྔོན་པོ་རྣམས་ལ་རྡོ་རྗེ་སེམས་དཔའ་
རྒྱས་གདབ་ཅིང་། རྒྱས་པར་ནི། རིགས་དྲུག་དང་། ལྔ་དང་། བཞི་དང་། གཅིག་
གིས་རྒྱས་གདབ་པར་ཡང་དྲན་པར་བྱ་སྟེ། ལས་རྒྱལ་མཆོག་དང་། ངག་རྫོགས་
པ་ཉེ་བའི་བསྒྲུབ་པའོ། །
དེ་ནས་ལྷ་ཡབ་ཡུམ་རྣམས་སྙོམས་པར་ཞུགས་པས་ལྟེ་བའི་ཧོ༔ཡིག་གཏུམ་མོ་
ཡེ་ཤེས་ཀྱི་མེ་འབར་ཏེ་རླུང་བཅུ་དང་གཟུང་འཛིན་ཐམས་ཅད་བསྲེགས་ཤིང་སྤྱི་
བོའི་ཧཾ་ཡིག་བཞུ་བའི་རྒྱུན་མགྲིན་པ་དང་སྙིང་ག་དང་ལྟེ་བ་དང་གསང་བར་བབ་
པས་དགའ་བ་བཞི་མངོན་དུ་བྱས་པར་མོས་ནས། ཨོཾ་ཛྙཱ་ན་པཱུ་ཛཱ་ཨ་ནུ་རཀྟ་སྭ་བྷཱ་
བ་ཨཱད་མ་ཀོཉཧཾ། ཞེས་བརྗོད་དེ། ཐིག་ལེའི་རྣལ་འབྱོར་དང་ཐིག་ལེ་རྫོགས་པ་
བསྒྲུབ་པའི་ཡན་ལག་གོ ། །
སླར་ཡང་ཇི་ལྟར་བྱོན་པ་དེ་བཞིན་སྟེང་དུ་གཤེགས་པས་ལྟེ་བར་རྒྱུ་མཐུན་པ་
སྙིང་གར་རྣམ་པར་སྨིན་པ། མགྲིན་པར་སྐྱེས་བུས་བྱེད་པ། སྤྱི་བོར་དྲི་བྲལ་གྱི་
འབྲས་བུ་སྟེ་སྐུ་བཞི་ཐོབ་པར་མོས་ནས། ཨོཾ་སརྦ་ཏ་ཐཱ་ག་ཏ་ཨ་དྷི་པ་ཏི་བཛྲ་སཏྭ་
ཧཾ་དུར་དཱན་ཏ་ད་མ་ཀ་ཧུཾ་ཧཱུྃ་ཕཊ་སྭཱཧཱ། ཞེས་པས་ཕྲ་མོའི་རྣལ་འབྱོར་དང་། བདེ་
བ་རྫོགས་པ་བསྒྲུབ་པ་ཆེན་པོའི་ཡན་ལག་སྟེ། ཆོས་ཉིད་ལ་མོས་པ་ཡིད་ལ་བྱེད་
- 260 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
པ་རྗེས་སུ་དཔག་པའི་བསྒོམ་པའོ། །དེ་ཁོ་ན་ཡིད་ལ་བྱེད་པའི་བསྙེན་བསྒྲུབ་ཡན་
ལག་བཞི་ནི་ལོགས་ཤིག་ཏུ་བརྗོད་དོ། །
སྔགས་ཟློས་པ་ན། ཆོས་ཉིད་རྣམ་པ་ཐམས་ཅད་པ་ལ་མོས་པ་ཡིད་ལ་བྱེད་
ཅིང་། དཀྱིལ་འཁོར་དང་ལྷ་རྣམས་གསལ་འདེབས་བཞིན་པས་གཙོ་བོ་ཡབ་ཡུམ་
གྱི་སྔགས། ཨོཾ་ ཧཀྵམལཝརཡ་ཞེས་ པ་དང་། ཨོཾ་ ཨཱཿཧཱུྃ་ཧོ ཧིཀྵམལཝརཡཱ་ཞེས་
པ་དང༌། ཨོཾ་ཧཱུྃ་ཧཱུྃ་ཧཱུྃརཱ་ཧཱུྃ་ཧྲིལཱ་ཏྲཿ ཞེས་པ་རྣམས་ཀྱི་མཐར། ཞི་བ་ལ་ན་མཿ རྒྱས་
པ་ལ་སྭཱཧཱ། ཞེས་པ་སྦྱར་ཞིང་། འཁོར་རྣམས་ཀྱིའང་། ཨོ་ཨ་ཨཱ་ཨི་ཨཱི་རི་རཱི ཨུ་ཨཱུ་
ལི་ལཱི་ཨོཾ་ཨཱ༔ ཨ་ཨཱ་ཨེ་ཨེ་ཨར་ཨཱར་ཨོ་ཨོ་ཨལ་ཨཱལ་ཨོཾ་ཨཱཿ ཧ་ཧཱ་ཡ་ཡཱ་ར་རཱ་ཝ་
ཝཱ་ལ་ལཱ་ཧིཾ་ཧ ཞེས་པ་མཐར་ཡང་སྔ་མ་བཞིན་ནོ། །
རབ་ཏུ་རྒྱས་པར་ན། གསུང་དཀྱིལ་དུ། ཨོཾ་ཧ་ཧཱ་ཧི་ཧཱི་ཧོར་ཧོརཱ་ཧུ་ཧུ་ཧཱུཾ་ཧཱུཾ་
ཧཱ ཡ་ཡཱ་ཡི་ཡཱི་ཡིར་ཡིརཱ་ཡུ་ཡུ་ཡོལ་ཡོལཱ་ཡཾ་ཡ ར་རྭ་རི་རཱི་རཾར་རཾརཱ་རུ་རཱུ་རཱི་རཱི་
རཾ་རཿ ཝ་ཝཱ་ཝི་ཝཱི་ཝིར་ཝིརཱ་ཝུ་ཝཱ་ཝིལ་ཝིལཱ་ཝཾ་ཝ ལ་ལཱ་ལི་ལཱི་ལིར་ལིརཱ་ལུ་ལཱ་
ལླི་ ལྷོ་ལཾ་ལཿ ཀ་ཀཱ་ཀཱི་ཀཱི་ཀཱར་ཀཱར་ཀ་ཀྵ་ཧཱུཾ་གྷཱ་ཀཾ་ཀཿ ཞེས་པ་བླ་མའི་མན་ངག་
བཞིན་དང་། །
སྐུ་དཀྱིལ་དུ། ཨོ་ཙ་ཙཱ་ཙི་ཙཱ་ཙིར་ཙིརཱ་ཙུ་ཙུ་ཙལ་ཙིལཱ་ཙི་ ཚ་ཚྭ་ཚྭ་ཚྭ་ཚོར་
ཚོརཱ་ཚུ་ཚུ་ཚིལ་ཚལཱ་ཚ་ཚ ཛ་ཛཱ་ཛི་ཛཱི་ཛར་ཛརཱ་ཛུ་ཛཱ་ཛིལ་ཛིལཱ་ཛཾ་ཛ ཛྷ་ཛྷ་ཛྷི་ཛཱི་
ཛྷར་ཛྷརཱ་ཛྷ་ཛྷ་ཛྷིལ་དྷོལཱ་ཛྷ་ ཛྷ ཉ་ནཱ་ཉི་ནཱི་ཉིར་ཉརཱ་ཧུ་ཧཱུ་ཉིལ་ཉིལཱ་ཉི་མཿ ཞེས་
པའི་ཐུང་ངུ་རྣམས་ནག་པ་གཞན་གྱི་ཚེས་གཞན་དང་། རིང་པོ་རྣམས་ས་ག་གཞན་
གྱི་ཚེས་གཞན་རྣམས་ཏེ་ཕྱི་མ་རྣམས་སུ་ཡང་དེའི་རིགས་པ་སྦྱར་ནས་སྨོན་དང་ཆུ་
སྟོད་གཞན་ལ་ཊ་སྡེ་དང༌། གྲོ་བཞིན་དང་ཁྲུམས་སྟོད་གཞན་ལ་པ་སྡེ་དང་། ཐ་
- 261 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
སྐར་དང་སྨིན་དྲུག་གཞན་ལ་ཏ་སྟེ། མགོ་དང་རྒྱལ་གཞན་ལ་ས་སྟེ། མཆུ་དང་
དབོ་གཞན་ལ་ཀ་སྡེ་སྟེ། ཡང་ན་ཀ་སྡེ་ནས་མཚམས་ཀྱང་རུང་ངོ༌། །
སྒོ་སྐྱོང་རྣམས་ཀྱི་སྔར་བསྟན་པ་ལ་འདུ་ཞིང་ཀླུ་རྒྱལ་གཞན་གྱི། ཨོ་ཧཡ་ཧཡཱ་
ཧར་ ཧརཱ་ ཧཝ་ཧཝཱ་ ཧྥ་ ཧྥུ་ཧཱུཾ་ཀཾ། ཞེས་པ་དང་། རབ་གཏུམ་ གཞན་གྱི་སྔགས་ནི།
ཤར་དང་ནུབ་ཏུ། ཨོ་ཀཁགགྷང་རྐཤཥགླས། བྱང་དང་ལྷོར། ཧཡརཝལ་ཀླཡརཝལ།
མེ་ལ་སོགས་མཚམས་བཞིར། ཉཛྷཛཚཙ་ཎཌྷཌཋཊ་མབྷབཕཔ་ནདྷདཐཏ་རྣམས་
ཐར་ཡང་སྔ་མ་བཞིན་ཏེ། སྟེགས་བུའི་ལྷ་མོ་རྣམས་ཀྱིས་ནི་གང་ལས་བྱུང་བ་དེར་
འདུ་ཞིང་རྡོ་རྗེའི་ཟླ་ཉི་དང་ནུས་མ་རྣམས་ཀྱི་དབྱིངས་སུ་འདུ་བ་ལ་སོགས་པ་བླ་
མའི་མན་ངག་གིས་གསལ་བར་བྱ་སྟེ། བསྒོམ་པ་དང༌། བཟླས་པ་དང༌། དགོད་
པ་ལ་སོགས་པ་ཚུལ་བཞིན་དུ་རིག་པར་བྱའོ། །དེས་དོན་རྡོ་རྗེའི་བཟླས་པ་ནི་
ལོགས་ཤིག་ཏུ་བརྗོད་དོ། །
དེ་ནས་ཕུན་སུམ་ཚོགས་པའི་མཆོད་པ་རླབས་ཆེན་པོའམ། ཇི་ལྟར་འབྱོར་བ་
བཟང་ཞིང་རྒྱ་ཆེན་པོར་བྱིན་གྱིས་བརླབས་ནས། མདུན་ན་རྡུལ་ཚོན་དང་ རས་
བྲིས་ལ་སོགས་པའི་དཀྱིལ་འཁོར་ཡོད་པའམ་མེད་ཀྱང་རུང་སྟེ། ནམ་མཁའ་གང་
བའི་ཡེ་ཤེས་ལྷ་ཚོགས་འཁོར་དང་བཅས་ཤིང་བླ་མ་བཀའ་བརྒྱུད་བཀའ་བསྲུངས་
དང་བཅས་པ་རྣམས་དྲི་བཟང་གི་མཎྜལ་ཐེབ་སྲིན་གྱིས་བྱས་པར་བཞུགས་པ་ལ་
ཕུལ་བར་བསམ་ཞིང་། དངོས་སུ་འཐོར་བཞིན་པས་དང་པོར། ཨོཾ་ཨཱཿཧཱུཾ་ཧོ༔ ཏྲི་དྷ་
ཏུ་ཀེ་ཤྭ་ར་ཀཱ་ལ་ཙཀྲ་ཨགྷཾ་པྲ་ཏིཙྪ་ས་པཱ་རི་ཝཱ་རཿ ཏཱཾ་བྷ་ག་ཝན་མེ་ཝ་ར་དོ་བྷ་བ་
ཤིཥྱ་ནཾ་ ཙཱ། ཞེས་པས་མཆོད་ ཡོན་ ཕུལ་ ཞིང་ གསོལ་བ་བཏབ་ནས། དངོས་སུ་
འབྱོར་དང་ཡིད་ཀྱིས་སྤྲུལ་པ་དང་། །ཕྱོགས་དུས་ཀུན་གྱི་མཆོད་རྫས་བཟང་དགུ་
- 262 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
རྣམས། །བླ་མ་རྒྱལ་བ་སྲས་བཅས་ཀུན་ལ་འབུལ། །མཁའ་ཁྱབ་འགྲོ་བའི་དོན་དུ་
བཞེས་སུ་གསོལ། །ཨོཾ་ཤྲཱི་ཀཱ་ལ་ཙཀྲ་ས་པཱ་རི་ཝ་ར་བྷུབཛྲ། ཞེས་པའམ། བསྡུས་
པར་ན། ཨོ་བཛྲ། ཞེས་པའི་མཐར། གནྡྷཾ། པུཎཾ། དྷཱ་པཾ། དཱི་པཾ། ན་བེ་ཏཾ། ཨཀྵ་ཏཾ།
ལཱ་ ། ཧཱ ། བཱ་ཏུཾ། ཀྲྀ་ཏཾ། གཱི་ཏཾ། ཀཱ་མཾ། ཞེས་པ་རྣམས་ཀྱི་མཐར། པྲ་ཏིཙྪ་ན་མ
ཞེས་སྦྱར་བས་མཆོད་རྫས་བཟང་དགུ་དང་བཅས་པའི་མཆོད་པའི་ལྷ་མོ་ནམ་
མཁའ་གང་བས་མཆོད་ཅིང་། ནང་མཆོད་གཏོར་མ་ལྟར་བྱིན་གྱིས་བརླབས་ནས།
ཆོས་འབྱུང་གྲུ་གསུམ་དབུས་སུ་ཐིག་ལེས་བརྒྱན་པ། མཐེབ་སྲིན་གྱིས་བྲི་བར་ཡེ་
ཤེས་འཁོར་ལོ་སྲིད་གསུམ་གྱི་རྣམ་པ་ཅན་དང་ཞིང་གསལ་བ་དམིགས་ཏེ། ཐོག་
མར་བླ་མ་བཀའ་བརྒྱུད་དང་བཅས་པ་ལ་འབུལ་ཞིང་། དེ་ནས། ཨོཾ་བུདྡྷཱ་ཡ་ན་མཿ
ཞེས་པ་ལ་སོགས་རྒྱས་པའམ། ཉེ་བར་བསྡུས་ན། གཙོ་བོའི་ཕོ་བྲང་དང་ཡེ་ཤེས་
འཁོར་ལོ་དང་། ཐུགས་ཀྱི་དཀྱིལ་འཁོར་དང་། གསུང་གི་དཀྱིལ་འཁོར་དང༌། སྐུའི་
དཀྱིལ་འཁོར་རྣམས་ན་བཞུགས་པའི་ལྷ་ཚོགས་རྣམས་ལ་མཆོད་པ་འབུལ་ལོ། །
དཀྱིལ་འཁོར་ཆེན་པོ་ལ་མངོན་པར་དད་པའི་འཇིག་རྟེན་པའི་ལྷའི་དཀྱིལ་འཁོར་
གྱི་ཕྱི་རོལ་ན་གནས་པ་རྣམས་ལ་ཡང་མཆོད་དོ། །ཞེས་པ་ལ་སོགས་པའམ། ཤིན་
ཏུ་བསྡུས་ན། ཨོཾ་གུ་རུ་བུདྡྷ་བོ་དྷི་སཏྲེ་བྷོན་མོ་ན་མཿ ཞེས་པའི་མཐར་ཆོས་སྐྱོང་
ལ་སོགས་ཇི་ལྟར་རིགས་པ་ལ། རྒྱས་བསྡུས་སྐབས་དང་སྦྱར་བས་ཕུལ་ནས། བླ་
མའི་བསྟོད་པ་དང༌། མཆོག་སྦྱིན་རྡོ་ རྗེ་ མཆོག་ ཁྱོད་འདུད། །ཅེས་པ་ལ་སོགས་
པའམ། གང་ལ་ཐོག་མཐའ་དབུས་མེད། ཅེས་པ་ལ་སོགས་པས་བསྟོད་དེ། ལྷ་རྣམས་
རང་གི་ལུས་ལ་བསྡུས་ནས། མདུན་བསྐྱེད་དང་འབྲེལ་བའི་ཚེ་འདིར་བསྒྲུབ་དགོས་
ཤིང༌། མཆོད་བསྟོད་བྱ། དཀར་གཏོར་བཟང་པོ་ཕྱག་ལེན་ལྟར་བཤམས་པ་རྣམས་
- 263 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
སམ་ཇི་ལྟར་འབྱོར་བ་ལ། ཨོཾ་ཨོཾ་བཛྲ་ཙནྡྲ། ཞེས་སོགས་ཕྱག་རྒྱ་དང་བཅས་པས་
རྒྱས་པར་བྱིན་གྱིས་བརླབས་པའམ། བསྡུས་པར་ན། ལག་པ་གཡོན་དང་གཡས་
དང་གཉིས་ཀའི་སྙིམ་པ་དང་མཁའ་ལྡིང་ཕྱག་རྒྱ་སྟོན་བཞིན་པས། ཨོཾ་ཨཱཿཧཱུྃ་ཧོ
ཞེས་བརྗོད་ཅིང་། སྦྱང་སྤེལ་སྦར། བདུད་རྩིའི་རྒྱ་མཚོར་བསྒྱུར་བ་དྲི་དང་མེ་ཏོག་
ལ་སོགས་པ་ཉེར་སྤྱོད་མཐའ་ཡས་པ་ནམ་མཁའ་གང་བས་བརྒྱན་པ་ཕུལ་བས་
མཉེས་པར་བསམ་ཞིང༌། ཡི་དམ་བསྲུངས་མ་དྲུག་ཅུ་དང་། མཧཱ་ཀཱ་ལ་ལ་སོགས་
ཆོས་སྐྱོང་བཟང་པོ་གཞན་རྣམས་དང༌། བསྟན་པ་ལ་དད་ཅིང་དཀར་པོའི་ཕྱོགས་
སུ་གཏོགས་པ་ཐམས་ཅད་ལ་ཡང་རྒྱ་ཆེར་དབུལ། མཁའ་འགྲོ་འབྱུང་པོ་སྤྱིའི་
གཏོར་མ་དང༌། ཁྱད་པར་ཞིང་སྐྱོང་དང་ཡུལ་བདག་ལ་ཡང་། སྔར་བསྟན་པའི་ཆོ་
གས་སྦྱིན་ཏེ། འོན་ཀྱང་འདིར། ཨ་པ་ར་སྦྲ་ནཾ་གཙྪགཙྪ་སྭཱཧཱ། ཞེས་པའི་གནས་སུ།
སྭཱ་སྠཱ་ནཾ་གཙྪ་གཙྪ་སྭཱཧཱ། ཞེས་པ་གཞུག་པར་བྱ་སྟེ་འདི་ནི་ཁྱད་པར་རོ། །སེམས་
ཅན་ཐམས་ཅད་ཀྱང་ཚིམ་པར་བྱའོ། ། །
བསད་ ཤ་ སྤངས་ པའི་ ཁ་ ཟས་ དང༌ འབྲེལ་ ནའང་ སྔ་ མ་ ལྟར་ བྱིན་ གྱིས་
བརླབས་པའི་ཕུད་ཀྱིས་བླ་མ་དཀོན་མཆོག་མཆོད་ཅིང་། ཨོཾ་ཧ་རི་ཏེ་པིཎྜ་ཀེ་པྲ་
ཏཱིཙྪ་སྭཱཧཱ། ཞེས་པས་འཕྲོག་མ་ལ་ཆང་བུ་གཉིས་དང་། ཨོཾ་སརྦ་དཱ་ཏི་ཀེ་ཨཱ་གྲ་གྲ་
སཾ་པྲ་ཏཱིཙྪ་སྭཱཧཱ། ཞེས་པས་ཕོ་ཉ་རྣམས་ལ་ཆང་བུ་བྱིན་ནས་རང་གི་ལུས་ལ་རྟག་ཏུ་
བཞུགས་པའི་ཡེ་ཤེས་ལྷ་ཚོགས་ཐམས་ཅད་མཆོད་པའི་བསམ་པས་རན་པ་ཙམ་
དུ་ལོངས་སྤྱོད་པའི་མཐར། ཨོཾ་ཁ་ཁ་ཁཱ་ཧི་ཁཱ་ཧི་ཨུཙྪིཥྚ་བཱ་ལི་ཨུཙྪིཥྛ་བྷཀྵ་བྷཀྵ་ཀ་
སྭཱཧཱ། ལྷག་མ་ལ་དབང་བའི་འབྱུང་པོ་ཐམས་ཅད་ཚིམ་པར་གྱུར་ཅིག །ཅེས་པ་ཁ་
ཟས་ཀྱི་རྣལ་འབྱོར་རོ། ། །
- 264 -



དཔལ་དུས་འཁོར་ལོའི་བསྐྱེད་རིམ་གྱི་ཆོ་ག
སྤྱོད་ལམ་ནི། མཉམ་བཞག་ཏུ་ཡེ་ཤེས་ཀྱི་ཚོགས་དོན་དམ་སྣང་སྟོང་ཟུང་
འཇུག་གི་ལམ་ཁྱེར་དང༌། རྗེས་ཐོབ་ཏུ་བསོད་ནམས་ཀྱི་ཚོགས་ཀུན་རྫོབ་སྣང་
སྟོང་ཟུང་འཇུག་གི་ལམ་ཁྱེར་གྱིས་གནས་པར་བྱའོ། །དེ་ལྟར་དབྱིངས་རིག་དབྱེར་
མེད་དེ་བཞིན་ཉིད་ལྷ་དང་སྔགས་དང་དཀྱིལ་འཁོར་ཐམས་ཅད་པའི་བདག་ཉིད་
ལ་མོས་པ་ཡིད་ལ་བྱེད་པའི་དོན་དུ། དཔག་བསམ་ལྗོན་ཤིང་དང་། བསྟོད་པ་འགྲེལ་
པ་ལ་སོགས་པའི་གཞུང་དང་། བླ་མ་དམ་པའི་མན་ངག་ལ་ལེགས་པར་བསླབས་
ཤིང་། རི་མོ་དང་འབུར་མ་དང་བསྒོམ་བྱའི་དཀྱིལ་འཁོར་གྱི་གཟུགས་བཞེངས་པ་
ལ་ངེས་པའི་ཚུལ་གྱིས་བལྟས་ནས་ཀྱང་རྣམ་པར་ཤར་བ་བྱ་སྟེ། ལུས་ཀྱིས་བྱ་བར་
འོས་པ་དང༌། སེམས་ཀྱིས་བསམ་པར་འོས་པ་དང༌། ངག་གིས་བརྗོད་པར་འོས་
པ་རྣམས་འཚོགས་པ་གཅིག་ཏུ་བྱས་ནས་ཡུན་ཐུང་ངུ་ལ་ཡང་མངོན་རྟོགས་རྒྱ་ཆེན་
པོའི་དོན་ཚང་བར་བྱར་རུང་ངོ༌། །དེས་ན་འདིར་སེར་བཏབ་པ་རྣམས་དངོས་སུ་
བརྗོད་མི་དགོས་ཀྱང་ངེས་པར་ཤེས་པར་བྱས་ནས་བསྒོམ་དགོས་ཤིང་བསྒོམ་
པར་བྱ་བ་རྣམས་ངེས་པར་ཚིག་ཏུ་གཤོར་དགོས་པ་ཡང་མ་ཡིན་ཏེ། བསྐྱེད་རིམ་
བསྒོམ་པ་ཞེས་གསུངས་ཀྱི་བསྐྱེད་རིམ་གཤོར་བ་ཞེས་མ་གསུངས་པའི་ཕྱིར་རོ། །
ཐམས་ཅད་རིམ་གྱིས་བསྡུས་ནས་མཐར་ཅང་མེད་སྟོང་པར་སོང་བ་ལ་བློ་འཇོག་
པ་ཙམ་དང་རྩ་རྣམས་གསལ་གདབ་ཅིང་འབར་འཛག་ལ་སོགས་པ་ལ་སེམས་
གཏད་ནས་རླུང་སྦྱོར་སྒོམ་པ་ལ་སོགས་པ་རྟོག་བཅས་སྤྲོས་བཅས་ཀྱི་སེམས་
འཛིན་རྣམ་པ་མང་པོ་ལ་རྫོགས་རིམ་དུ་གྲགས་ཀྱང་དེ་རྣམས་རིགས་གསུམ་མགོན་
པོ་ལ་སོགས་པས་རྫོགས་རིམ་རྣམ་དག་ཡིན་པ་བཀག་ནས། དེ་རྣམས་ལས་ཆེས་
ཁྱད་པར་འཕགས་པའི་རྫོགས་རིམ་ཤིན་ཏུ་རྣམ་པར་དག་པའི་རིམ་པ་ཞེས་བྱ་བ་
- 265 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
རྡོ་རྗེའི་རྣལ་འབྱོར་དང༌། ཤིན་ཏུ་རྣལ་འབྱོར་དང༌། ལྷན་ཅིག་སྐྱེས་སྦྱོར་དང༌། ཕྱག་
རྒྱ་ཆེན་མོའི་རྣལ་འབྱོར་ཐུན་མོང་མ་ཡིན་པའི་ཟབ་མོ་གསུངས་པ་ཡོད་དེ། དེ་
དག་ནི་ཆོས་ཉིད་ཟབ་མོ་ལ་དེ་ཁོ་ན་ཉིད་ཡིད་ལ་བྱེད་པ་དང་མངོན་སུམ་གྱི་བསྒོམ་
པ་སྤྲོས་པ་ཐམས་ཅད་དང་བྲལ་བ་ཡིན་པས་འདིར་བྲིས་པ་ཙམ་གྱིས་མི་ཆོག་གི་
རྐྱེན་གསུམ་ཚང་བའི་མན་ངག་ཁྱད་པར་ཅན་གྱིས་ལོགས་ཤིག་ཏུ་ངེས་པར་
བསྒོམ་དགོས་སོ། །དེ་ལྟར་རིམ་པ་གཉིས་པའི་བསྒོམ་བྱ་ནི། ཆོས་ཀྱི་དབྱིངས་ཉིད་
ཡང་དེ་ལ་མོས་པ་དང་དེ་ཁོ་ན་ཡིད་ལ་བྱེད་པའི་ཚུལ་ལས་རིམ་པ་གཉིས་སུ་
གསུངས་ཏེ། རྗེས་སུ་དཔག་པ་དང༌། མངོན་སུམ་གྱིས་བསྒོམ་པར་ཡང་ངོ་། །ཞེས་
པ་ཉུང་ངུ་ལ་མོས་པ་དང་། ལག་ལེན་ཟོར་བདེ་ཞིང་འདུས་པ་ལ་དད་པ་རྣམས་ཀྱི་
ཆེད་དུ། གཡའ་བཟང་རིན་པོ་ཆེ་ལ་སོགས་པ་དགེ་བའི་བཤེས་གཉེན་བཟང་པོ་
རྣམས་དང་། སྲི་དུ་ཆེན་པོ་ལ་སོགས་པ་སློབ་མ་དད་གུས་ཅན་རྣམས་ཀྱིས་བསྐུལ་
བའི་ངོར། རྒྱལ་ཁམས་ཀྱི་བསོད་སྙོམས་པས་བཀོད་པ་རྫོགས་སོ།། །།
འདིའི་དགེ་བ་ལ་བརྟེན་ནས་ཀྱང་སེམས་ཅན་ཐམས་ཅད་ཀྱིས་རང་རང་ལ་
བཞུགས་པའི་ཆོས་ཉིད་ཟབ་མོ་མྱུར་དུ་ཐོབ་པར་གྱུར་ཅིག །ཨོཾ་ཨཱ༔ཧཱུྃ་ཧོཧཾ་ཀྵ
ཞེས་པའི་ཡི་གེ་པ་ནི་བཅོམ་ལྡན་རྡོ་རྗེ་སྙིང་པོ་དང་། གཡའ་བཟང་པ་དགེ་བཤེས་
སངས་རྒྱས་འོད་དོ།། །།དགེའོ། ། །
《མ་དཔེ་ནི་འཛམ་ཐང་པར་མ་ཡིན།)
- 266 -



༄༅། །ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་
ཡེ་ཤེས་རོལ་བ་ཞེས་བྱ་བ་
བཞུགས་སོ། །
ན་མཿཤྲཱི་ཀཱ་ལ་ཙཀྲ་ཡ། རྟག་བརྟན་ཐེར་ཟུག་མི་འགྱུར་གཞན་མཆོག་དང་པོའི་
སངས་རྒྱས་བླ་མ་ཡི་དམ་རྒྱུད་སྡེ་བཞི་མཁའ་འགྲོ་ཆོས་སྐྱོང་ཚོགས་ལ་ཕྱག་འཚལ་ཞིང་
སྐྱབས་སུ་མཆིའོ། །ཐུགས་བརྩེ་བ་ཆེན་པོས་རྗེས་སུ་བཟུང་དུ་གསོལ། །
བླ་མ་ཡི་དམ་ཆོས་སྐྱོང་གི །བསྐང་གསོ་བདེ་སྟོང་རོལ་བ་འདི། །བསམ་གཏན་ནང་མཚམས་བྱེད་
པ་དང༌། །རྒྱུད་སྡེ་འཆད་ཉན་དབང་བསྐུར་རིགས། །ཆོས་ལྡན་རྨི་ལམ་འཁྲུགས་པ་འམ། །རྣལ་འབྱོར་
ཉམས་ཆག་གསོ་བ་དང་། །སེམས་ཅན་ཚོགས་གཉིས་སྤེལ་བའི་ཕྱིར། །ཤིན་ཏུ་དབེན་པའི་གནས་
བཟང་དུ། །རྒྱལ་བའི་རྟེན་གསུམ་ལེགས་པར་བཀྲམ། །སྡིག་མེད་མཆོད་གཏོར་འབྱོར་ཚད་བཤམས།།
སྔོན་འགྲོ་ནས་བཟུང་བདག་བསྐྱེད་བྱ། །སྤྲོ་ན་མདུན་བསྐྱེད་དཀྱིལ་འཁོར་སྒྲུབ། །གཏོར་འབུལ་མཆོད་
བསྟོད་ཅི་འགྲུབ་བྱ། །ཚོགས་འཁོར་ལྷག་མའི་བར་དུ་བསྒྲུབ། །རྣལ་འབྱོར་ལྷ་ཡི་ང་རྒྱལ་གྱིས། །
དབྱངས་དང་རྔ་བརྡུངས་འདི་སྐད་དོ། ། །
ཧཱུྃ། སྤྲོས་བྲལ་ཆོས་ཀྱི་དབྱིངས་ལས་མ་གཡོས་ཀྱང་། །གཟུགས་སྐུས་མཁའ་
ཁྱབ་སེམས་ཅན་འདྲེན་པའི་ཕྱིར། །དུས་གསུམ་བཀའ་རྒྱུད་བླ་མ་ཡི་དམ་ལྷ། །མཁའ་
འགྲོ་ཆོས་སྐྱོང་ཚོགས་རྣམས་གཤེགས་སུ་གསོལ། །མདུན་ཕྱོགས་འཇའ་ཚོན་པ་
ཏྲ་འཁྱིལ་བའི་དབུས། །སྣ་ཚོགས་པད་མ་འདབ་སྟོང་རྒྱས་པའི་སྟེང་། །སེང་གེ་
བརྒྱད་བཏེག་རིན་ཆེན་སྣ་ཚོགས་ཁྲི། །ཉི་ཟླ་པདྨའི་གདན་ལ་བཞུགས་སུ་གསོལ།།
267 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ད༽
ཁྱེད་ལ་ཕུན་ཚོགས་མཆོད་པར་འབུལ་བ་ནི། །ལྟ་སྤྱོད་རྣམ་དག་མཆོད་ཡོན་ཀུན་
ནས་འཁྱིལ། །ཐོས་བསམ་སྒོམ་གསུམ་དག་པའི་ཞབས་བསིལ་མངར། །སྒོ་གསུམ་
དགེ་བཅུའི་མེ་ཏོག་སིལ་མ་བཀྲམ། །སྡོམ་གསུམ་དག་པའི་སྤོས་མཆོག་སྤྲིན་དུ་
འཁྲིགས། །བསླབ་གསུམ་ཡོན་ཏན་ཉི་འོད་ མར་མེ་འབར། །ཚོགས་གསུམ་རྒྱ་
མཚོའི་སྤོས་ཆུའི་དྲི་མཆོག་བལྟམས། །འཁོར་གསུམ་དག་པའི་རོ་བརྒྱ་ཞལ་ཟས་
སྦྱོར། །ཐེག་གསུམ་རོལ་བའི་སིལ་སྙན་སྣ་ཚོགས་བཀྲམ། །བཀའ་འཁོར་གསུམ་
གྱི་རྔ་ཆེན་འཁར་རྔ་བརྡུངས། །སྡེ་སྣོད་གསུམ་གྱི་དུང་སྒྲ་ཁམས་གསུམ་སྒྲོགས། །
རྒྱུད་སྡེ་བཞི་ཡི་བ་དན་མཁའ་ལ་ཕྱར། །རྫོགས་ལྡན་ཆོས་ཀྱི་རྒྱལ་མཚན་གྱེན་དུ་
བསྒྲེངས། །ཕྱི་ནང་གསང་བའི་མཆོད་སྤྲིན་རྒྱ་མཚོ་འདིས། །མཐའ་བཞི་ལས་གྲོལ་
ངོ་བོ་ཉིད་ཀྱི་སྐུ། །མཁའ་ཁྱབ་དང་པོའི་སངས་རྒྱས་ཐུགས་དམ་བསྐང་། །འགྱུར་
མེད་རང་བཞིན་འོད་གསལ་ཆོས་ཀྱི་སྐུ། །རྒྱལ་བ་རྡོ་རྗེ་འཆང་ཆེན་ཐུགས་དམ་
བསྐང་། །གཞོམ་མེད་སྒྲ་ལྡན་ལོངས་སྤྱོད་རྫོགས་པའི་སྐུ། །བཅོམ་ལྡན་དུས་ཀྱི་
འཁོར་ལོའི་ཐུགས་དམ་བསྐང་། །དཔག་མེད་ཞིང་ཁམས་མཐའ་ཡས་སྤྲུལ་པའི་
སྐུ། །སངས་རྒྱས་ཤཱཀྱ་ཐུབ་པའི་ཐུགས་དམ་བསྐང་། །རྒྱས་སྲས་ཁྲོ་རྒྱལ་རྣམས་
ཀྱི་ངོ་བོ་ཉིད། །ཆོས་རྒྱལ་རིགས་ལྡན་རྣམས་ཀྱི་ཐུགས་དམ་བསྐང་། །སྤྱན་རས་
གཟིགས་ལ་རྒྱུད་འགྲེལ་གསན་པའི་མཆོག །གྲུབ་ཆེན་དུས་ཞབས་ཆེན་པོའི་
ཐུགས་དམ་བསྐང་། །དངོས་གྲུབ་རྣམ་གཉིས་མངོན་དུ་གྱུར་པ་ཡི། །གྲུབ་ཆེན་དུས་
ཞབས་ཆུང་བའི་ཐུགས་དམ་བསྐང་། །རྣམ་སྣང་གངས་ཆེན་མཚོ་ལ་ཆོས་གསན་
པ། །མཁས་མཆོག་ནཱ་ལེནྡྲ་པའི་ཐུགས་དམ་བསྐང་། །སྒྲོལ་མས་ལུང་བསྟན་བོད་
ཁམས་མུན་སེལ་བའི། །པཎ་ཆེན་ཟླ་བ་མགོན་པོའི་ཐུགས་དམ་བསྐང་། །གསང་
268 -



ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ།
འདུས་ཞལ་གཟིགས་མངོན་ཤེས་རྫུ་འཕྲུལ་ཅན། །བློ་ལྡན་འབྲོ་སྟོན་ལོཙྪའི་ཐུགས་
དམ་བསྐང༌། །ཉིན་ཞག་བཅོ་ལྔར་འོད་གསལ་ངང་ལ་བཞུགས། །མཉམ་མེད་ལྷ་
རྗེ་སྒོམ་པའི་ཐུགས་དམ་བསྐང་། ། ཟླ་གཅིག་ཏིང་འཛིན་སྒོམ་པས་གཙུག་ཏོར་
འཕགས། །སྒྲོ་སྟོན་གནམ་ལ་བརྩེགས་པའི་ཐུགས་དམ་བསྐང་། །ཤཱཀ་ཐུབ་ལ་
སོགས་ སངས་ རྒྱས་དཔག་མེད་གཟིགས། །ཡུ་མོ་ཆོས་ ཀྱི་ ར་ ཅན་ཐུགས་དམ་
བསྐང་། །བྱིན་རླབས་མཛད་ཙམ་སྐལ་ལྡན་སྨིན་གྲོལ་མཛད། །སྲས་མཆོག་དྷརྨ་
ཤྭ་རའི་ཐུགས་དམ་བསྐང་། །དགྱེས་པ་རྡོ་རྗེའི་ཞལ་གཟིགས་ལུང་བསྟན་ཐོབ། །
མཁས་པ་ནམ་མཁའ་འོད་ཟེར་ཐུགས་དམ་བསྐང་། །རྫུ་འཕྲུལ་སྟོབས་ལྡན་མཁའ་
སྤྱོད་གནས་སུ་གཤེགས། །མ་ཅིག་སྤྲུལ་སྐུ་ཇོ་འབུམ་ཐུགས་དམ་བསྐང༌། །དུས་
གསུམ་མཁྱེན་པའི་མངོན་ཤེས་ཐོགས་མེད་ལྡན། །གྲུབ་ཐོབ་སེ་མོ་ཆེ་བའི་ཐུགས་
དམ་བསྐང་། །འཇམ་པའི་དབྱངས་ལ་དངོས་སུ་ལུང་བསྟན་ཐོབ། །ཆོས་རྗེ་འཇམ་
དབྱངས་གསར་མའི་ཐུགས་དམ་བསྐང༌། །ལྷ་སའི་ཇོ་བོའི་བྱང་ཆུབ་ལུང་བསྟན་
ཐོབ། །ཀུན་མཁྱེན་ཆོས་སྐུ་འོད་ཟེར་ཐུགས་དམ་བསྐང་
། །དུས་འཁོར་ཡེ་ཤེས་དཀྱིལ་
འཁོར་མངོན་སུམ་གཟིགས། །ཀུན་སྤངས་ཐུགས་རྗེ་བརྩོན་འགྲུས་ཐུགས་དམ་
བསྐང་། །ཆོས་ཉིད་བདེ་གཤེགས་སྙིང་པོ་དངོས་སུ་བརྙེས། །བྱང་སེམས་རྒྱལ་བ་ཡེ་
ཤེས་ཐུགས་དམ་བསྐང་། །རླུང་སེམས་དབང་འདུས་ཡི་དམ་དཔག་མེད་གཟིགས།།
མཁས་བཙུན་ཡོན་ཏན་རྒྱ་མཚོའི་ཐུགས་དམ་བསྐང་། །དེ་སོགས་དབང་བརྒྱུད་མན་
ངག་གཞུང་འགྲེལ་གྱིས། །བཀའ་བརྒྱུད་བླ་མ་རྣམས་ཀྱི་ཐུགས་དམ་བསྐང་
། །ཐུགས་
དམ་བསྐང་བའི་བྱིན་རླབས་རྣམ་དག་གིས། །བདག་ཅག་དཔོན་སློབ་སྐྱེ་བ་ཀུན་
ཏུ་ཡང་། །རིགས་ལྡན་བླ་མ་ཆོས་རྗེ་ཡབ་སྲས་ཀྱིས། །རྟག་པར་ཞལ་མཐོང་ལུང་
- 269 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། དུང
རིགས་དབང་འབྱོར་ནས། །འཆད་རྩོད་རྩོམ་པའི་དཔལ་ལ་སྤྱོད་པར་ཤོག །
ཧཱུཾ། ཆོས་དབྱིངས་འབྱུང་ལྔ་འོད་ཕྲེང་བསྐོར་བའི་དབུས། །གྲུ་བཞི་ཉི་ཟླའི་
སྒོ་ཁང་རྟ་བབས་ལྡན། །མཆོག་གསུམ་ཁང་བརྩེགས་རྒྱ་ཕུབ་འདེགས་པའི་དབུས།།
སྣ་ཚོགས་པདྨ་ཟླ་ཉི་སྒྲ་གཅན་སྟེང་། །བཅོམ་ལྡན་དུས་ཀྱི་འཁོར་ལོ་ནམ་མཁའི་
མདོག །སྐུ་བཞིའི་ཞལ་ལྡན་ཉི་མའི་སྤྱན་ཆེན་བསྒྲད། །རལ་པའི་ཅོད་པན་སྣ་
ཚོགས་རྡོ་རྗེ་དང་། །ཟླ་ཕྱེད་མི་བསྐྱོད་པ་ཡིས་དབུ་བརྒྱན་ཅན། །བཅོམ་ལྡན་དུས་
ཀྱི་འཁོར་ལོའི་ཐུགས་དམ་བསྐང་། །རྡུལ་མུན་སྙིང་སྟོབས་རྣམ་དག་མགྲིན་པ་
གསུམ། །ཕྱི་ནང་དུས་དྲུག་དག་ པའི་འཕྲག་པ་ལ། །དུས་སྦྱོར་བཅུ་གཉིས་རྣམ་
དག་དཔུང་པ་སྤྲས། །བཅོམ་ལྡན་དུས་ཀྱི་འཁོར་ལོའི་ཐུགས་དམ་བསྐང་། །ཟླ་
ཕྱེད་ཉེར་བཞི་དག་པའི་ཕྱག་ངར་ལྡན། །ཕྱག་སོར་ལྔ་ལྔ་ཟླ་བའི་ཡོན་ཏན་འགག།
སོར་ཚིགས་གསུམ་གསུམ་ཉི་མའི་ཡོན་ཏན་སྤངས། །བཅོམ་ལྡན་དུས་ཀྱི་འཁོར་
ལོའི་ཐུགས་དམ་བསྐང་། །སྒྲ་གཅན་རྣམ་དག་ཆོས་སྐུ་ཉག་གཅིག་འབར། །རོ་རྐྱང་
དག་པའི་ཞབས་གཉིས་བརྐྱང་བསྐུམ་གྱིས། །བདུད་དང་ཉོན་མོངས་བསྐྱེལ་བའི་
སྙིང་གར་མནན། །བཅོམ་ལྡན་དུས་ཀྱི་འཁོར་ལོའི་ཐུགས་དམ་བསྐང་། །ཐབས་
ཤེས་གཡས་གཡོན་ཕྱག་གི་དང་པོ་གཉིས། །བདེ་སྟོང་རྡོ་རྗེ་དྲིལ་བུ་ཐུགས་ཀར་
བསྣོལ། །བཅོམ་ལྡན་དུས་ཀྱི་འཁོར་ལོའི་ཐུགས་དམ་བསྐང་། །རྣམ་ཤེས་མ་རིག་
གཅོད་པའི་རལ་གྲི་གཡས། །ཡེ་ཤེས་རྡོ་རྗེའི་གོ་ཆ་ཕུབ་དཀར་གཡོན། །བཅོམ་ལྡན་
དུས་ཀྱི་འཁོར་ལོའི་ཐུགས་དམ་བསྐང་། །སྒོ་གསུམ་མི་དགེ་འབིགས་པའི་རྩེ་གསུམ་
གཡས། །སྐུ་གསུམ་ཡོན་ཏན་རྫོགས་པའི་ཁ་ཊཾ་གཡོན། །བཅོམ་ལྡན་དུས་ཀྱི་འཁོར་
ལོའི་ཐུགས་དམ་བསྐང་། །ཟག་བཅས་བདེ་བ་གཅོད་པའི་གྲི་གུག་གཡས། །ཟག་
- 270 -



ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ། །
མེད་བདེ་ཆེན་སྐྱོང་མཛད་ཐོད་ཁྲག་གཡོན། །བཅོམ་ལྡན་དུས་ཀྱི་འཁོར་ལོའི་
ཐུགས་དམ་བསྐང་། །ཉོན་མོངས་དུག་ལྔ་འཇོམས་པའི་མེ་མདའ་གཡས། །ཡེ་ཤེས་
ལྔ་ལྡན་འབར་བའི་གཞུ་བདུང་གཡོན། །བཅོམ་ལྡན་དུས་ཀྱི་འཁོར་ལོའི་ཐུགས་
དམ་བསྐང་། །རླུང་སེམས་དབུ་མར་འགུགས་པའི་ལྕགས་ཀྱུ་གཡས། །ཐིག་ལེ་རྩ་
རླུང་འཆིང་བའི་ཞགས་པ་གཡོན། །བཅོམ་ལྡན་དུས་ཀྱི་འཁོར་ལོའི་ཐུགས་བསྐང་།།
བདེ་སྟོང་ཟབ་མོའི་སྒྲ་སྒྲོགས་ཌ་རུ་གཡས། ཐེག་གསུམ་དམ་ཆོས་འབྱུང་བའི་རིན་
ཆེན་གཡོན། །བཅོམ་ལྡན་དུས་ཀྱི་འཁོར་ལོའི་ཐུགས་དམ་བསྐང་། །གློ་བུར་བུམ་
པ་བརྡུང་བའི་ཐོ་བ་གཡས། །ཉོན་མོངས་སྐྱོན་གྱིས་མ་གོས་པད་དཀར་གཡོན། །
བཅོམ་ལྡན་དུས་ཀྱི་འཁོར་ལོའི་ཐུགས་དམ་བསྐང༌། །དུས་གསུམ་རྒྱལ་བའི་རྣམ་
འཕྲུལ་འཁོར་ལོ་གཡས། །ཁམས་གསུམ་ཆོས་སྒྲ་སྒྲོགས་པའི་དུང་ཀར་གཡོན། །
བཅོམ་ལྡན་དུས་ཀྱི་འཁོར་ལོའི་ཐུགས་དམ་བསྐང་། །གཟུང་འཛིན་ལོག་འདྲེན་
འབིག་ པའི་ མདུང་ཐུང་ གཡས། །ཆོས་ ཉིད་ སྟོང་ གཟུགས་ འཆར་ བའི་ མེ་ལོང་
གཡོན། །བཅོན་ལྡན་དུས་ཀྱི་འཁོར་ལོའི་ཐུགས་དམ་བསྐང་། །བདུད་བཞིང་དཔུང་
བཅས་སྒོལ་བྱེད་དབྱུག་པ་གཡས། །ལས་དང་ཉོན་མོངས་འཆིངས་པའི་ལྕགས་
སྒྲོག་ གཡོན། །བཅོམ་ལྡན་ དུས་ ཀྱི་ལོའི་ཐུགས་དམ་བསྐང་། །མ་ རིག་ སྡོང་པོ་
གཅོད་པའི་དགྲ་སྟ་གཡས། །རིག་བྱེད་རྣམ་བཞི་བཅོམ་པའི་ཚངས་མགོ་གཡོན།།
བཅོམ་ལྡན་དུས་ཀྱི་འཁོར་ལོའི་ཐུགས་དམ་བསྐང་། །སྟག་ལྤགས་རྡོ་རྗེའི་རྒྱན་
དྲུག་སྐུ་ལ་སྤྲས། །སྟོང་ཆེན་སྣ་ཚོགས་ཡུམ་ལ་རྣམ་པར་རོལ། །བདེ་སྟོང་གཉིས་
སུ་མེད་པའི་ཐུགས་དམ་བསྐང་། །ཡུམ་ཆེན་ལྷ་མོ་གསེར་མདོག་ཞལ་བཞི་མ། །ཕྲ་
རབ་བརྒྱད་ཀྱི་ཕྱག་རྣམས་མཚོན་ཆ་འཛིན། །ཕྱག་རྒྱ་ལྔ་ཡིས་རབ་རྒྱན་ཡབ་ལ་
- 271 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
འཁྲིལ། །སྟོང་ཆེན་སྣ་ཚོགས་ཡུམ་གྱི་ཐུགས་དམ་བསྐང་། །ཕ་རོལ་ཕྱིན་བཅུ་རྣམ་
དག་ནུས་མ་བཅུ། །བུམ་པ་བཅུ་དང་བཅས་པའི་ཐུགས་དམ་བསྐང་། །གནས་
སྐབས་ རིགས་ བཞིའི་ སྒྲིབ་ པ་ མཐར་ མཛད་ པ། །རྡོ་ རྗེ་ མཚན་མ་རྣམ་ བཞིའི་
ཐུགས་དམ་བསྐང་། །ཕུང་པོ་རྣམ་དག་དེ་བཞིན་གཤེགས་པའི་ཚོགས། །ཁམས་
དྲུག་ དག་ པའི་ ཡུམ་ དང་ མཉམ་ པར་ སྦྱོར། །སངས་ རྒྱས་ ཡབ་ཡུམ་ ཚོགས་ ཀྱི་
ཐུགས་དམ་བསྐང་། །དབང་པོ་རྣམ་དག་བྱང་ཆུབ་སེམས་དཔའ་དྲུག །ཡུལ་དྲུག་
དག་པའི་ལྷ་མོས་རབ་ཏུ་འཁྱུད། །སེམས་དཔའ་ཡབ་ཡུམ་ཚོགས་ཀྱི་ཐུགས་དམ་
བསྐང་། །ལས་དབང་རྣམ་དག་ཁྲོ་ཆེན་འབར་བའི་ཚོགས། །བྱ་བ་རྣམ་དག་ཁྲོ་
མོར་མཉམ་པར་སྦྱོར། །ཁྲོ་རྒྱལ་ཡབ་ཡུམ་ཚོགས་ཀྱི་ཐུགས་དམ་བསྐང་། །སྐྱེ་མཆེད་
བཅུ་གཉིས་རྣམ་དག་མཆོད་སྤྲིན་ཐོགས། །གཟུངས་ཀྱི་ལྷ་མོ་བཅུ་གཉིས་ཐུགས་
དམ་བསྐང་། །ལྟེ་བའི་རྩ་འཁོར་དབྱུག་གུ་རྣམ་དག་པ། །ཙར་ཙི་ཀ་སོགས་གཞན་
མཆོག་གཙོ་མོ་བརྒྱད། །ཟུང་འཇུག་རོལ་བའི་ལྷ་མོ་འཁོར་དང་བཅས། །གསུང་
གི་ལྷ་ཚོགས་རྣམས་ཀྱི་ཐུགས་དམ་བསྐང་། །ཀུན་རྫོབ་ཟླ་བ་བཅུ་གཉིས་ཚིགས་
ཆེན་སོགས། །རྣམ་དག་ལྷ་ཆེན་བཅུ་གཉིས་བཞོན་པར་བཅས། །ཚེས་ཞག་སུམ་
བརྒྱ་དྲུག་ཅུ་རྣམ་དག་པ། །ཆོས་ཉིད་ལྷ་མོ་འཁོར་བཅས་ཐུགས་དམ་བསྐང༌། །
མཐིལ་བཞི་གསང་གཙུག་རྣམ་དག་ཤིང་རྟའི་སྟེང་། །ཁྲོ་རྒྱལ་དབྱུག་སྔོན་ལ་སོགས་
ཁྲོ་བོ་དྲུག །འོད་ཟེར་ཅན་སོགས་ཁྲོ་མོར་མཉམ་པར་སྦྱོར། །སྒོ་སྐྱོང་ཁྲོ་རྒྱལ་ཡབ་
ཡུམ་ཐུགས་དམ་བསྐང་། །སོར་མོ་རྣམ་དག་ཀླུ་དང་གཏུམ་མོའི་ཚོགས། །འདོད་
ཡོན་དགའ་བདེའི་རང་བཞིན་གཟུངས་ཀྱི་ལྷ། །སྐྲ་དང་བ་སྤུ་རྣམ་དག་གྲུབ་པའི་
ཚོགས། །དོན་དམ་འབྱུང་པོའི་ཚོགས་ཀྱི་ཐུགས་དམ་བསྐང་། །གཟའ་དང་དྲང་སྲོང་
- 272 -



ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ།
རྒྱུ་སྐར་ཁྱིམ་དང་ཆ། །ཕྱོགས་སྐྱོང་ཞིང་སྐྱོང་ཕོ་ཉ་འཕྲོག་མ་དང་། །གྷཎཱ་གཙྪ་དགའ་
བྱེད་ནག་པོ་ཆེ། །བྷིང་གི་ཎི་སོགས་འཁོར་གྱི་ཐུགས་དམ་བསྐང་། །དོན་དམ་སྐྱབས་
གསུམ་ཐུགས་གསུང་སྐུ་ཡི་ལྷ། །ལྷུན་གྲུབ་ཡེ་ཤེས་འོད་གསལ་འདུས་མ་བྱས། །
དྲུག་བརྒྱ་སོ་བཞི་ཡབ་ཡུམ་འཁོར་དང་བཅས། །ཆོས་ཉིད་ཡོངས་རྫོགས་ལྷ་ཚོགས་
ཐུགས་དམ་བསྐང་། །ཐུགས་དམ་བསྐང་བའི་བྱིན་རླབས་རྣམ་དག་གིས། །བདག་
ཅག་རྣལ་འབྱོར་དཔོན་སློབ་འཁོར་བཅས་ཀྱི། །དམ་ཚིག་ཉམས་ཆག་མ་ལུས་
བསྐང་བ་དང༌། །ཕྱི་ནང་གློ་བུར་ཉོན་མོངས་ལས་གྲོལ་ཏེ། །སྟོབས་སོགས་ཡོན་
ཏན་གདོད་ནས་ཀུན་ལྡན་པ། །རྒྱལ་བའི་སྙིང་པོ་མྱུར་དུ་ཐོབ་པར་ཤོག །ཧཱུཾ། ཆོས་
དབྱིངས་ཡེ་ཤེས་རྣམ་དག་དཀྱིལ་འཁོར་ན། །བཅོམ་ལྡན་འཁོར་ལོ་སྡོམ་ཆེན་ཧེ་རུ་
ཀ །ཞལ་བཞི་ཕྱག་རྣམས་ཉེར་དྲུག་མཚོན་ཆ་འཛིན། །སྟོང་ཆེན་སྣ་ཚོགས་ཡུམ་
ལ་རྣམ་པར་སྦྱོར། །བདེ་སྟོང་གཉིས་སུ་མེད་པའི་ཐུགས་དམ་བསྐང་། །གཞན་མཆོག་
ནུས་མ་བརྒྱད་དང་ཐོབ་པ་བརྒྱད། །བདེ་སྟོང་རང་རིག་ཡེ་ཤེས་ཐུགས་དམ་བསྐང་།།
དཔའ་པོ་ཞེ་དྲུག་དཔའ་མོ་དེ་བཞིན་རོལ། །འཁོར་ལོ་དྲུག་གི་ལྷ་ཚོགས་ཐུགས་
དམ་བསྐང་། །དུར་ཁྲོད་ལྷ་མོ་བཅུ་དྲུག་ལ་སོགས་པའི། །འཁོར་ཡུག་གནས་པའི་
ཚོགས་ཀྱི་ཐུགས་དམ་བསྐང་། །འཁོར་ལོ་སྡོམ་ཆེན་ལྷ་ཚོགས་དོན་བཞི་སྟེ། །ཆོས་
ཉིད་ཡོན་ཏན་ལྷུན་གྲུབ་ཐུགས་དམ་བསྐང་། །ཐུགས་དམ་བསྐང་བའི་བྱིན་རླབས་
ཆེན་པོ་ཡིས། །བདག་ཅག་རྣལ་འབྱོར་འཁོར་དང་བཅས་རྣམས་ཀྱི། །སྤང་བྱ་དྲི་མ་
མ་ལུས་ཀུན་བསལ་ནས། །ཐོབ་བྱ་ཆོས་ཉིད་སྙིང་པོ་མྱུར་ཐོབ་ཤོག །ཧཱུཾ། ཆོས་
ཉིད་རྣམ་དག་མཆོག་གི་དཀྱིལ་འཁོར་དུ། །ལྗང་ནག་གཡས་དམར་གཡོན་དཀར་
ཞི་བའི་ཞལ། །རྡོ་རྗེ་པདྨ་འཁོར་ལོ་གཡས་སུ་འཛིན། །དྲིལ་བུ་ནོར་བུ་རལ་གྲི་གཡོན་
- 273 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ན་བསྣམས། །བཅོམ་ལྡན་མི་བསྐྱོད་རྡོ་རྗེའི་ཐུགས་དམ་བསྐང་། །རང་འོད་ཡུམ་
འཁྱུད་རྡོ་རྗེ་དཀྱིལ་ཀྲུང་ཅན། །རལ་པའི་ཅོད་པན་དར་དང་རིན་ཆེན་བརྒྱན། །གསང་
འདུས་ལྷ་དགུའི་ཚོགས་ཀྱི་ཐུགས་དམ་བསྐང་། །འཇམ་པའི་རྡོ་རྗེ་གཡས་སྔོན་
གཡོན་དཀར་ཞལ། །གཙུག་ཕུད་གསུམ་ལྡན་མེ་ཏོག་ཕྲེང་བས་བརྒྱན། །རལ་གྲི་
མཆོད་སྦྱིན་མེ་མདའ་གཡས་སུ་འཛིན། །གཡོན་པས་པོ་ཏི་ཆུ་སྐྱེས་གཞུ་བདུང་
ཐོགས། །རང་འདྲའི་རྡོ་རྗེ་དབྱིངས་ཀྱི་དབང་ཕྱུག་རོལ། །འདུས་པ་བཅུ་གསུམ་ལྷ་
ཚོགས་ཐུགས་དམ་བསྐང་། །གསང་བ་འདུས་པ་རིགས་དྲུག་ལྷ་ཡི་ཚོགས། །བརྒྱ་
ཕྲག་སོ་གཉིས་བཅས་པའི་ཐུགས་དམ་བསྐང་། །བདག་ཅག་རྣལ་འབྱོར་འཁོར་
བཅས་ཐམས་ཅད་ཀྱི། །ཀུན་བཏགས་གཞན་དབང་ཐམས་ཅད་རབ་འགགས་
ནས། །ཡོངས་གྲུབ་མྱུར་ཐོབ་སྣ་ཚོགས་གཟུགས་སྐུ་ཡིས། །མཁའ་ཁྱབ་འགྲོ་བའི་
དོན་ཀུན་བྱེད་པར་ཤོག །ཧཱུཾ། ཆོས་ཉིད་བདེ་སྟོང་རོལ་བའི་དཀྱིལ་འཁོར་ན། །བཅོམ་
ལྡན་སྒྱུ་འཕྲུལ་དྲྭ་བ་ཧེ་རུ་ཀ །སྟོང་ཆེན་དཔལ་ལྡན་ལྷ་མོར་མཉམ་པར་སྦྱོར། །
བདེ་སྟོང་རང་རིག་ཡེ་ཤེས་ཐུགས་དམ་བསྐང་། །སྒྱུ་འཕྲུལ་དྲྭ་བ་རིགས་གསུམ་
ལྷ་ཡི་ཚོགས། །བརྒྱ་ཕྲག་སོ་བདུན་བཅས་པའི་ཐུགས་དམ་བསྐང་། །ཀུན་རྫོབ་
འཁོར་ལོ་དྲུག་གི་སྲོག་དག་པ། །དོན་དམ་ཕྱག་རྒྱ་དྲུག་གི་ཐུགས་དམ་བསྐང་། །
ཧཱུཾ། ཆོས་དབྱིངས་ལྷུན་གྲུབ་ དག་ པའི་གཞལ་ཡས་སུ། །ཞལ་བཞི་ཕྱག་ནི་བཅུ་
གཉིས་མཚོན་ཆ་ཐོགས། །ལྗང་སྔོན་ཡབ་ཡུམ་བདེ་སྟོང་རྣམ་པར་རོལ། །འཁོར་
ལོ་སྡོམ་ཆུང་ལྷ་ཚོགས་ཐུགས་དམ་བསྐང་། །ཀུན་རྫོབ་རྒྱུ་སྐར་ཆུ་ཚོད་རྣམ་དག་པ།།
དོན་དམ་དཔལ་ལྡན་རྒྱུ་སྐར་ལྷ་ཡི་ཚོགས། །སྟོང་ཕྲག་དྲུག་བརྒྱ་ཉི་ཤུའི་ཐུགས་
དམ་བསྐང་། །དུ་མ་རོ་གཅིག་དང་པོའི་སངས་རྒྱས་མཆོག །གཉིས་མེད་རྒྱུད་ཀྱི་ལྷ་
- 274-



ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ།
ཚོགས་འཁོར་བཅས་ལ། །སྤྲོས་བྲལ་རྣམ་དག་མཆོད་པ་འདུས་མ་བྱས། །བླ་མེད་
རྒྱུད་ཀྱི་ལྷ་ཚོགས་ཐུགས་དམ་བསྐང་། །ཐུགས་དམ་བསྐང་བའི་བྱིན་རླབས་རྣམ་
དག་གིས། །བདག་ཅག་རྣལ་འབྱོར་དཔོན་སློབ་འཁོར་བཅས་ཀྱི། །རྡོ་རྗེ་རྣལ་འབྱོར་
ཡན་ལག་དྲུག་རྫོགས་ཤིང་། །ཕྱི་ནང་གློ་བུར་དྲི་མ་མྱུར་འགགས་ནས། །གཉིས་
མེད་རྒྱུད་ཀྱི་ལྷ་ཚོགས་ཞལ་མཐོང་ཤོག །ཧཱུྃ། བྱང་ཕྱོགས་སོ་བདུན་འབར་བའི་
དཀྱིལ་ འཁོར་ ན། །སྣ་ ཚོགས་ ཞལ་ བརྒྱད་ རྣམ་ པར་ ཐར་ པ་ བརྒྱད། །གཡས་
གཡོན་ཕྱག་ནི་སྟོང་པ་བཅུ་དྲུག་གིས། །ཐོད་པ་བཅུ་དྲུག་འཛིན་པའི་ཐུགས་དམ་
བསྐང་། །ཞབས་བཞི་བདུད་བཞིའི་སྙིང་གར་རྣམ་པར་གནོན། །བདག་མེད་མ་
ཡིས་མགུལ་ནས་རབ་ཏུ་འཁྱུད། །བདེ་སྟོང་རུས་རྒྱན་སྣ་ཚོགས་སྐུ་ལ་སྤྲས། །སྣང་
སྟོང་གཉིས་སུ་མེད་པའི་ཐུགས་དམ་བསྐང་། །འཇིག་རྟེན་ཆོས་བརྒྱད་སྐྱོན་གྱིས་
མ་གོས་པའི། །འཁོར་གྱི་ལྷ་མོ་བརྒྱད་ཀྱི་ཐུགས་དམ་བསྐང་། །རྣམ་ཀུན་མཆོག་
ལྡན་སྟོང་ཆེན་ངོ་བོ་ཉིད། །ཡུམ་ཆེན་ཀུ་རུ་ཀུ་ལེའི་ཐུགས་དམ་བསྐང་། །ཞལ་
བརྒྱད་ཕྱག་ནི་བཅུ་དྲུག་མཚོན་ཆ་འཛིན། །དུས་མཐའི་སྤྲིན་མཚུངས་སྐུ་ཡི་ཧེ་རུ་ཀ།
ཕུང་པོའི་བདུད་དཔུང་འཇོམས་པའི་ཐུགས་དམ་བསྐང་། །ཞལ་གསུམ་ཕྱག་དྲུག་
གསུང་གི་ཧེ་རུ་ཀ །ཉོན་མོངས་བདུད་དཔུང་མཐར་མཛད་ཐུགས་དམ་བསྐང་། །
ཞལ་གཅིག་ཕྱག་བཞི་ཐུགས་ཀྱི་ཧེ་རུ་ཀ །འཆི་བདག་བདུད་རིགས་འཇོམས་པའི་
ཐུགས་དམ་བསྐང་། །ཞལ་གཅིག་ཕྱག་གཉིས་ཡེ་ཤེས་ཧེ་རུ་ཀ །ལྷ་བའི་བདུད་
དཔུང་འཇོམས་པའི་ཐུགས་དམ་བསྐང་། །ཀུན་རྫོབ་ཟླ་བའི་ཆ་ཤས་རྣམ་དག་པ།།
བདག་མེད་ལྷ་མོ་བཅོ་ལྔའི་ཐུགས་དམ་བསྐང་། །དུག་ལྔ་རྣམ་དག་ཡེ་ཤེས་ངོ་བོ་
ཉིད། །རིགས་ལྔ་དགྱེས་པ་རྡོ་རྗེའི་ཐུགས་དམ་བསྐང་། །སྲོག་རླུང་རྣམ་ལྔ་གདོད་
-275 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༡༽
ནས་རྣམ་དག་པ། །འོད་གསལ་མཁའ་འགྲོ་སྡེ་ལྔའི་ཐུགས་དམ་བསྐང་། །བདག་
ཅག་རྣལ་འབྱོར་དཔོན་སློབ་འཁོར་བཅས་ཀྱི། །ཀུན་གཞིའི་རྣམ་ཤེས་ལས་རླུང་
མྱུར་འགགས་ནས། །ཀུན་གཞི་ཡེ་ཤེས་བདེ་ཆེན་རབ་ཐོབ་ཅིང་། །སྣ་ཚོགས་གཟུགས་
སྐུས་གཞན་དོན་བྱེད་པར་ཤོག །ཧཱུཾ། ཆོས་ཉིད་འོད་གསལ་འབར་བའི་དཀྱིལ་
འཁོར་ན། །གར་དགུའི་ཉམས་ལྡན་འཁོར་ལོ་བདེ་མཆོག་སྟེ། །སྐུ་བཞིའི་ཞལ་
ལྡན་སྤྱན་བསྒྲད་མཆེ་བ་གཙིགས། །བདེན་དོན་བཅུ་གཉིས་ལྡན་པ་རྡོ་རྗེའི་ཕྱག །
རྟེན་འབྲེལ་བཅུ་གཉིས་འགོག་པའི་ཕྱག་མཚན་ཐོགས། །བདེན་གཉིས་ཞབས་
ལྡན་རྡོ་རྗེ་ཕག་མོར་འཁྱུད། །འཁོར་ལོ་བདེ་མཆོག་ཡབ་ཡུམ་ཐུགས་དམ་བསྐང་།།
བདེ་ཆེན་འཁོར་ལོ་གནས་པའི་མཁའ་འགྲོ་བཞི། །བུམ་པ་བཞི་དང་བཅས་པའི་
ཐུགས་དམ་བསྐང་། །ཐུགས་འཁོར་རྡོ་ རྗེ་འཕྲེང་བས་བསྐོར་བ་རུ། །མཁའ་ལ་
སྤྱོད་པ་བརྒྱད་ཀྱི་ཐུགས་དམ་བསྐང་། །གསུང་འཁོར་པད་མས་བསྐོར་བའི་ལྷ་སྣམ་
དུ། །ས་ལ་སྤྱོད་པ་བརྒྱད་ཀྱི་ཐུགས་དམ་བསྐང་། །སྐུ་འཁོར་འཁོར་ལོ་བསྐོར་བའི་
གནས་པ་རུ། །ས་འོག་སྤྱོད་པ་བརྒྱད་ ཀྱི་ཐུགས་དམ་བསྐང༌། །བྱང་ཕྱོགས་སོ་
བདུན་རང་བཞིན་རྣམ་འབྱོར་མ། །ཟླ་ཕྱེད་ཉེར་ལྔ་དག་པའི་དཔའ་བོ་སྟེ། །སྒོ་
བསྲུང་འཁོར་ཡུག་བཅས་པའི་ཐུགས་དམ་བསྐང་། །ཐུགས་དམ་བསྐང་བའི་བྱིན་
རླབས་ཆེན་པོ་ཡིས། །བདག་ཅག་རྣལ་ འབྱོར་ འཁོར་ དང་ བཅས་ པ་ ཡི། །རླུང་
སེམས་འཕོ་བ་སྐད་ཅིག་རབ་འགགས་ནས། །འགྱུར་མེད་བདེ་ཆེན་ཆོས་ཉིད་
མྱུར་ཐོབ་ཤོག །ཧཱུྃ། རྣམ་དག་ཆོས་དབྱིངས་དག་པའི་དཀྱིལ་འཁོར་དུ། །འཇིགས་
བྱེད་དུས་མཚན་བསྐྱེལ་བའི་གདན་སྟེང་དུ། །ཞལ་བཞི་བཅུ་དྲུག་ཕྱག་ལྡན་མཚོན་
ཆ་ཐོགས། །བཅོམ་ལྡན་བདེ་མཆོག་དཀར་པོའི་ཐུགས་དམ་བསྐང་། །ཚེ་དང་ཡེ་
- 276 -



ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ། །
ཤེས་དངོས་གྲུབ་སྩོལ་མཛད་པ། །འཁོར་གྱི་མཁའ་འགྲོ་བརྒྱད་ཀྱི་ཐུགས་དམ་
བསྐང་། །རྣམ་འབྱོར་བདག་ལ་ཚེ་ཡི་དངོས་གྲུབ་སྩོལ། །ཧཱུཾ། ཆོས་ཉིད་ཕྱག་རྒྱ་དྲུག་
གི་དཀྱིལ་འཁོར་དུ། །བདེ་མཆོག་འཁོར་ལོ་དྲུག་པ་ལྷ་ཡི་ཚོགས། །འཁོར་དང་
བཅས་པའི་ཐུགས་དམ་བསྐངས་ནས་ཀྱང་། །འགྲོ་ཀུན་བདེ་ཆེན་ཐར་པའི་དཔལ་
སྤྱོད་ཤོག །ཧཱུྃ། འོད་གསལ་རྣམ་དག་འབར་བའི་དཀྱིལ་འཁོར་ན། །རི་ཟླའི་ཞལ་
ལ་དོན་དྲུག་ཕྱག་ངར་ལྡན། །ཡུམ་ཆེན་རྡོ་རྗེ་ཕག་མོར་གཉིས་མེད་སྦྱོར། །བདེ་
མཆོག་མཁའ་འགྲོ་རྒྱ་མཚོའི་ཐུགས་དམ་བསྐང་། །དཔའ་བོ་རྣལ་འབྱོར་ཡབ་ཡུམ་
སངས་རྒྱས་སྟོང་། །སྒོ་མཚམས་འཁོར་ཡུག་བཅས་པའི་ཐུགས་དམ་བསྐང་། །ཁྱེད་
ཀྱི་ཐུགས་དམ་བསྐང་བའི་བྱིན་རླབས་ཀྱིས། །འགྲོ་ཀུན་ཉོན་མོངས་སྦུབས་ལས་
མྱུར་གྲོལ་ཏེ། །ཆོས་ཉིད་བདེ་གཤེགས་སྙིང་པོ་མཆོག་ཐོབ་མཛོད། །ཧཱུྃ། རང་བཞིན་
རྣམ་དག་ཡེ་ཤེས་དཀྱིལ་འཁོར་དུ། །མཐིང་ཀ་ཞལ་གཅིག་ཕྱག་བཞི་ཡུམ་དང་
བཅས། །སངས་རྒྱས་ཐོད་པ་ཉེར་ལྔའི་ཐུགས་དམ་བསྐང་། །དཔའ་གཅིག་རྡོ་རྗེ་
སེམས་དཔའ་ཧེ་རུ་ཀ །སངས་རྒྱས་ཐོད་པ་ལྷ་དགུའི་ཐུགས་དམ་བསྐང་། །སྐྱེ་དགུ་
འཁོར་བའི་སྡུག་བསྔལ་ལས་གྲོལ་ཏེ། །གསུང་རབ་ཡན་ལག་དགུ་ཡི་དོན་རྟོགས་
ཤོག །ཧཱུཾ། ཆོས་ཉིད་བདེ་སྟོང་རོལ་བའི་དཀྱིལ་འཁོར་ན། །ཞབས་བཞི་ཕྱག་བཞི་
སངས་རྒྱས་མཁའ་འགྲོས་འཁྱུད། །མཧཱ་མ་ཡ་ལྷ་ལྔའི་ཐུགས་དམ་བསྐང་། །མཐིང་
ནག་ཞལ་གཅིག་ཕྱག་གཉིས་ཡུམ་ལ་སྦྱོར། །མཧཱ་མ་ཡ་ལྷ་དྲུག་ཐུགས་དམ་བསྐང་།།
མདོག་དཀར་རྡོ་རྗེ་དྲིལ་བུ་ཡུམ་ལ་འཁྱུད། །དཔའ་ཅིག་ཐོད་པ་བཅས་པའི་ཐུགས་
དམ་བསྐང་། །སྐྱབས་མཆོག་མཧཱ་མ་ཡའི་ལྷ་ཚོགས་ཀྱིས། །བདག་ཅག་ཐུགས་རྗེ་
ཞགས་ པས་ བཟུང་ དུ་ གསོལ། །ཧཱུྃ། གདན་བཞི་རྣམ་དག་ མཁྱེན་ པའི་ དཀྱིལ་
༡77 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
འཁོར་ན། །སེང་སྔོན་སྟེང་ན་རྣལ་འབྱོར་ནམ་མཁའ་སྟེ། །ལྔ་བཅུ་རྩ་བརྒྱད་ལྷ་
ཚོགས་ཐུགས་དམ་བསྐང་། །རྣལ་འབྱོར་བདག་གི་ལམ་སྣ་ཁྲིད་པར་མཛོད། །ཧཱུྃ།
ཨེ་ཝཾ་རྣམ་དག་རོལ་བའི་དཀྱིལ་འཁོར་ན། །སེང་དཀར་སྟེང་ན་ཡེ་ཤེས་མཁའ་
འགྲོ་མ། །ལྷ་མོ་བཅུ་གཉིས་བཅས་པའི་ཐུགས་དམ་བསྐང་། །བདག་སོགས་འགྲོ་
ཀུན་ཐུགས་རྗེས་བཟུང་དུ་གསོལ། །ཧཱུཾ། ཆོས་ འབྱུང་དུར་ཁྲོད་ཡེ་ཤེས་དཀྱིལ་
འཁོར་ན། །ཞལ་གསུམ་ཕྱག་དྲུག་དཀྱིལ་ཀྲུང་ཕྱེད་སྟབས་ཅན། །ཕག་མོ་སོ་བདུན་
ལྷ་ཚོགས་ཐུགས་དམ་བསྐང་། །དམར་ནག་གྲི་ཐོད་ཁ་ཊུ་རྒྱན་དང་ལྡན། །མཁའ་
འགྲོ་བཅུ་གཉིས་བཅས་པའི་ཐུགས་དམ་བསྐང་། །མཐིང་ནག་ཞལ་གཅིག་ཕྱག་
གཉིས་ཕག་ཞལ་ལྡན། །ཕག་མོ་ལྷ་དགུ་རྣམས་ཀྱི་ཐུགས་དམ་བསྐང་། །དོན་གྲུབ་
དམར་མོ་ཞལ་གཅིག་ཕྱག་བཞི་མ། །ལྷ་མོ་བཅུ་གཉིས་བཅས་པའི་ཐུགས་དམ་
བསྐང་། །དབུ་བཅད་དམར་སེར་ཞལ་གསུམ་ཕྱག་གཉིས་ཏེ། །མཁའ་འགྲོ་བཅུ་
གཉིས་བཅས་པའི་ཐུགས་དམ་བསྐང་། །མཁའ་སྤྱོད་དམར་མོ་ནམ་མཁར་གཤེགས་
པའི་ཚུལ། །མཁའ་འགྲོ་བརྒྱད་དང་བཅས་པའི་ཐུགས་དམ་བསྐང་། །མ་རིག་མི་
ཤེས་མུན་པ་སེལ་མཛད་མ། །ཕག་དཀར་ ཤེས་ རབ་ གསལ་ བྱེད་ཐུགས་དམ་
བསྐང་། །མ་རྒྱུད་ལྷ་ཚོགས་ཐུགས་དམ་བསྐང་བའི་མཐུས། །བདག་སོགས་འགྲོ་
ཀུན་སེམས་ཅན་ཐམས་ཅད་ཀྱི། །ཕྱི་ནང་བདུད་བཞིའི་བར་ཆད་བསལ་བ་དང༌། །
མཁའ་ ཁྱབ་ མ་ རྒྱུད་ ལྷ་ ཚོགས་ ཞལ་མཐོང་ཤོག །ཧཱུྃ། རབ་ འཇིགས་ ཐོད་ གུར་
འབར་བའི་དཀྱིལ་འཁོར་ན། །མཐིང་ནག་ཞལ་དགུ་སུམ་ཅུ་རྩ་བཞིའི་ཕྱག །སྟོང་
ཉིད་བཅུ་དྲུག་ཞབས་ཀྱིས་བགེགས་རྣམས་གནོན། །བཅོམ་ལྡན་རྡོ་རྗེ་འཇིགས་
བྱེད་ཐུགས་དམ་བསྐང་། །རྣམ་ཤེས་ཚོགས་བརྒྱད་གདོད་ནས་རྣམ་དག་ པ། །
- 278 -



ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ།
གཏུམ་ཆེན་རོ་ལངས་བརྒྱད་ཀྱི་ཐུགས་དམ་བསྐང་། །མི་དགེ་བཅུ་པོ་མ་ལུས་མཐར་
མཛད་པ། །སྟོབས་ལྡན་ཕྱོགས་སྐྱོང་བཅུ་ཡིའི་ཐུགས་དམ་བསྐང་། །བདག་སོགས་
སེམས་ ཅན་ གཟུང་འཛིན་ལས་རླུང་བཅས། །རྣམ་རྟོག་སྒྲིབ་གཉིས་གཤིན་རྗེ་
བསྐྲད་པར་མཛོད། །ཧཱུྃ། ཞེ་སྡང་རྣམ་དག་འབར་བའི་དཀྱིལ་འཁོར་ན། །གཤིན་
རྗེ་ཕོ་མོ་མ་ཧེ་ཁྲོས་པའི་སྟེང་། །ཞལ་གསུམ་ཕྱག་དྲུག་གླང་ཆེན་གོ་རློན་ཕྱར། །
མཐིང་ནག་རབ་ཁྲོས་རང་འོད་ཡུམ་ལ་རོལ། །དགྲ་ནག་བཅུ་གསུམ་ལྷ་ཚོགས་
ཐུགས་དམ་བསྐང་། །ཐུགས་དམ་བསྐང་བའི་བྱིན་རླབས་འགྲོ་ཀུན་གྱི། །བདུད་
དང་གཤིན་རྗེའི་འཇིགས་པ་བཟློག་ཏུ་གསོལ། །ཧཱུྃ། དྲག་པོ་རྡོ་རྗེ་གདེངས་པའི་
དཀྱིལ་འཁོར་ན། །ཞལ་དྲུག་ཧ་ལའི་མདོག་ཅན་ ཕྱག་དྲུག་ལྡན། །ཞབས་དྲུག་
དཀྱིལ་ཀྲུང་བརྐྱང་བསྐུམ་འདོར་ཐབས་བསྒྲད། །སེང་ལྤགས་སྟོད་གཡོག་རོ་ལངས་
མ་ལ་འཁྱུད། །གདོང་དྲུག་བཅུ་བདུན་ ལྷ་ ཚོགས་ཐུགས་ དམ་བསྐང་། །ཐུགས་
དམ་བསྐང་བའི་བྱིན་རླབས་ཆེན་པོ་ཡིས། །རྣམ་ཤེས་འགྱུ་བ་གཤིན་རྗེ་སྤང་བྱ་
རྣམས། །བཅོམ་ནས་འགྲོ་ཀུན་སྦྱངས་འབྲས་མྱུར་ཐོབ་ཤོག །ཧཱུཾ། ཆོས་ཉིད་དུར་
ཁྲོད་རོལ་བའི་དཀྱིལ་འཁོར་དུ། །བཅོམ་ལྡན་གཤིན་རྗེ་གཤེད་པོ་འཇིགས་སུ་
རུང་། །ཞལ་གཅིག་ ཕྱག་གཉིས་དབྱུག་དཀར་ཐོད་ཁྲག་འཛིན། ། སྟོང་ཆེན་རོ་
ལངས་མ་ ཡིས་མགུལ་ནས་འཁྱུད། །གཤེད་དམར་ལྷ་དགུའི་ཚོགས་ཀྱི་ཐུགས་
དམ་བསྐང་། །འགྲོ་དྲུག་གཤིན་རྗེའི་གདུག་པ་ཞི་བར་མཛོད། །ཧཱུྃ། མི་བཟད་གཏུམ་
དྲག་འབར་བའི་དཀྱིལ་འཁོར་ན། །མ་ཧེའི་གདོང་ཅན་གྲི་ཐོད་ཐུགས་ཀར་འཛིན།།
སྤྱི་ གཙུག་ འཇམ་ དབྱངས་ ཞལ་ འཛུམ་ རུས་རྒྱན་ སྤྲས། །བཀའ་ ཉན་ ཆོས་ རྒྱལ་
བརྒྱད་ ཀྱི་ཐུགས་དམ་བསྐང་། ཁྲོ་རྒྱལ་གཤིན་རྗེ་གཤེད་ཀྱི་ལྷ་ཚོགས་རྣམས། །
- 279 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
བདག་སོགས་འགྲོ་ཀུན་ད་ལྟ་འདི་ཉིད་དུ། །སྐུ་བཞི་འགྱུར་མེད་བདེ་གཤེགས་
སྙིང་པོ་མཆོག །ཐོབ་ནས་ཁམས་གསུམ་སེམས་ཅན་འདྲེན་པར་ཤོག །ཧཱུྃ། ཡེ་ཤེས་
རྣམ་དག་རྒྱལ་བའི་དཀྱིལ་འཁོར་དུ། །བཅོམ་ལྡན་མི་བསྐྱོད་ཡབ་ཡུམ་ཧེ་རུ་ཀ །
འདུས་པ་སོ་གཉིས་ལྷ་ཚོགས་ཐུགས་དམ་བསྐང་། །ཧཱུཾ། ཆོས་ཉིད་མེ་དཔུང་འབར་
བའི་དཀྱིལ་འཁོར་ན། །འཇམ་པའི་རྡོ་རྗེ་ཞལ་གསུམ་ཕྱག་བརྒྱད་ལྡན། །འདུས་པ་
བཅུ་དགུའི་ལྷ་ཚོགས་ཐུགས་དམ་བསྐང་། །འཆིང་བ་ཀུན་ལྡན་མཁའ་ཁྱབ་སེམས་
ཅན་གྱི། །རང་རྒྱུད་ཆོས་ཉིད་མྱུར་དུ་མངོན་འགྱུར་ཤོག །ཧཱུཾ། རྡོ་རྗེ་མེ་ཆེན་འབར་
བའི་ དཀྱིལ་འཁོར་ན། ཁྲོ་ རྒྱལ་ ཧཱུཾ་ མཛད་ ཞལ་ གསུམ་ཕྱག་དྲུག་ ལྡན། །རྡོ་ རྗེ་
འཁོར་ལོ་རིན་ཆེན་གཡས་སུ་འཛིན། །དྲིལ་བུ་པདྨ་རལ་གྲི་གཡོན་དག་གིས། །
རང་འོད་ཡུམ་ལ་སྦྱོར་བའི་རུས་རྒྱན་སྤྲས། །ཧཱུྃ་མཛད་བཅུ་བདུན་ ལྷ་ ཚོགས་
ཐུགས་དམ་བསྐང་། །ཐུགས་དམ་བསྐང་བའི་བྱིན་རླབས་ཆེན་པོ་ཡིས། །བདག་
ཅག་མཚན་དཔེས་བརྒྱན་པའི་སྐུ་ཐོབ་ཤོག །ཧཱུྃ། རབ་འཇིགས་དུར་ཁྲོད་འབར་
བའི་དཀྱིལ་འཁོར་དུ། །མཐིང་ནག་གཡས་དཀར་གཡོན་དམར་ཕྱག་དྲུག་ལྡན། །
རྩ་ཕྱག་གཉིས་ཀྱིས་རྡོར་དྲིལ་ནམ་མཁར་ཕྱར། །བར་མ་གཉིས་ཀྱིས་ཐུགས་ཀར་
ཐལ་མོ་བརྡབ། །ཐ་མ་གཉིས་ཀྱིས་དུག་སྦྲུལ་ཞལ་དུ་གསོལ། །བརྐྱང་བསྐུམ་ཞབས་
ཀྱིས་ཚངས་པ་བརྒྱ་བྱིན་གནོན། །མཛེས་ལྡན་རབ་འཁྱུད་དུར་ཁྲོད་ཆས་ཀྱིས་
བརྒྱན། །འཁོར་ཆེན་བཅོ་བརྒྱད་ལྷ་ཚོགས་ཐུགས་དམ་བསྐང་། །ལྷ་མཆོག་ཐུགས་
དམ་བསྐང་བའི་བྱིན་རླབས་ཀྱི། །བདག་ཅག་སྤངས་རྟོགས་ཡོན་ཏན་མཐར་ཕྱིན་
ཤོག །ཧཱུཾ། ཆོས་ཉིད་ཡོན་ཏན་ རྫོགས་ པའི་ དཀྱིལ་ འཁོར་ན། །རྟ་མགྲིན་ ཡང་
གསང་ཁྲོས་པ་མེ་ཡི་མདོག །གཡས་དཀར་གཡོན་ལྗང་སྐྲ་སེར་རྟ་སྐད་འཚེར། །
280 -



ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ། །
ཁྲོ་རྒྱལ་ཡང་གསང་ཁྲོས་པའི་ཐུགས་དམ་བསྐང་། །པདྨ་དམར་པོ་ལྕགས་ཀྱུ་བེ་
ཅོན་གཡས། །ཐོད་ཁྲག་ཞགས་ པ་ རལ་གྲི་གཡོན་ན་འཛིན། །རབ་སྔོན་མཁའ་
འགྲོ་གར་གྱི་དབང་ཕྱུག་སྦྱོར། །ཁྲོ་རྒྱལ་ཡང་གསང་ཁྲོས་པའི་ཐུགས་དམ་བསྐང་།།
ཞབས་བཞིའི་བདུད་བཞི་མ་ལུས་ཟིལ་གྱིས་གནོན། །དུར་ཁྲོད་ཆས་རྫོགས་གླང་
ཆེན་ཀོ་རློན་ཕྱར། །དབང་ཆེན་བཞི་དང་སྒོ་མ་རོ་ལངས་ཚོགས། །དུར་ཁྲོད་མ་མོ་
བཅས་པའི་ཐུགས་དམ་བསྐང་། །ཐུགས་དམ་བསྐང་བའི་ཐུགས་རྗེས་བདག་ཅག་
རྣམས། །མི་འཇིགས་སྟོབས་བཅུ་མ་འདྲེས་བཅོ་བརྒྱད་སོགས། །རྒྱལ་བའི་ཡོན་
ཏན་མ་ལུས་མྱུར་ཐོབ་ཤོག །ཧཱུཾ། ཆ་མེད་ཀུན་འགྲོ་ཁྱབ་པའི་དཀྱིལ་འཁོར་དུ། །རྟ་
མགྲིན་དམར་ནག་གཡས་སྔོ་གཡོན་ཞལ་དཀར། །རྡོ་རྗེ་དབྱུག་པ་སྡིགས་མཛུབ་མེ་
མདའ་གཡས། །ཁྱུང་ཆེན་ནུ་མ་པད་དཀར་གཞུ་བདུང་གཡོན། །ཁྲོ་མོ་རབ་དཀར་
འཁྱུད་པ་བརྒྱན་གྱིས་སྤྲས། །རྟ་མཁྲིན་བཅོ་བརྒྱད་ལྷ་ཚོགས་ཐུགས་དམ་བསྐང་།།
ཐུགས་དམ་བསྐང་བས་བདག་ཅག་རྣལ་འབྱོར་ཀུན། །ཐེག་ཆེན་ལུང་རྟོགས་ཆོས་
ལ་དབང་འབྱོར་ཤོག །ཧཱུཾ། རྡོ་རྗེ་མེ་རི་འབར་བའི་དཀྱིལ་འཁོར་ན། །དབང་གི་རྟ་
མགྲིན་དམར་པོ་བེ་ཅོན་གཡས། །གཡོན་པའི་སྡིགས་མཛུབ་དབུ་ལ་རྟ་སྐད་འཚེར།།
རྟ་མགྲིན་བཅུ་བདུན་ལྷ་ཚོགས་ཐུགས་དམ་བསྐང་། །ཕྱི་ནང་ཀུན་བཟང་མཆོད་
སྤྲིན་རྒྱ་མཚོ་འདིས། །ཕ་རྒྱུད་ལྷ་ཚོགས་རྣམས་ཀྱི་ཐུགས་དམ་བསྐང༌། །བླ་མེད་
རྒྱུད་ཀྱི་ཐུགས་དམ་བསྐང་བའི་མཐུས། །བདག་ཅག་བསྙེན་བསྒྲུབ་བསྒོམ་པ་
མཐར་ཕྱིན་ནས། །བླ་མེད་རྒྱུད་སྡེའི་ལྷ་ཚོགས་ཞལ་མཐོང་ཤོག །
ཧཱུྃ། ཆོས་དབྱིངས་རྣམ་དག་ཡངས་པའི་དཀྱིལ་འཁོར་དབུས། །བཅོམ་ལྡན་
རྣམ་སྣང་ཞལ་བཞི་སྐུ་མདོག་དཀར། །བྱང་ཆུབ་མཆོག་གི་ཕྱག་རྒྱ་དར་གྱིས་བརྒྱན།།
-281 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
སེམས་མ་བཞི་དང་བཅས་པའི་ཐུགས་དམ་བསྐང་། །ཕྱོགས་བཞི་མི་བསྐྱོད་ལ་
སོགས་རྒྱལ་བ་བཞི། །སེམས་དཔའ་བཅུ་དྲུག་བསྐོར་བའི་ཐུགས་དམ་བསྐང་། །
རེ་མིག་སྒོ་བཞི་འཁྱིལ་བའི་འབར་བ་རུ། །རྡོ་རྗེ་སྒེག་མོ་བརྒྱད་ཀྱི་ཐུགས་དམ་
བསྐང་། །གྲུབ་བཞི་ལྷ་རྣམས་ཡིད་འོང་རྣམ་དག་ཏུ། །ཞི་བ་སེམས་དཔའ་བཅུ་
དྲུག་ཐུགས་དམ་བསྐང་། །ཕྱི་ཡི་སྒོ་ཁྱམས་གཡས་གཡོན་པདྨའི་སྟེང་། །སངས་
རྒྱས་སྟོང་ལ་བཞི་ཡིས་མ་ཚང་བ། །སྒོ་བ་བཞི་དང་བཅས་པའི་ཐུགས་དམ་བསྐང་།།
ངན་སོང་སྡུག་བསྔལ་སེལ་མཛད་བཅོམ་ལྡན་འདས། །རྡོ་རྗེ་དབྱིངས་ཀྱི་ལྷ་ཚོགས་
ཐུགས་དམ་བསྐང་། །ཐུགས་དམ་བསྐང་བའི་བྱིན་རླབས་རྣམ་དག་གིས། །བདག་
ཅག་རྣལ་འབྱོར་དཔོན་སློབ་འཁོར་བཅས་ཀུན། །རྡོར་དབྱིངས་དཀྱིལ་འཁོར་ལྷ་
ཚོགས་ཞལ་མཐོང་ཤོག །ཧཱུཾ། ཆོས་ཉིད་འོད་གསལ་ཁྱབ་པའི་དཀྱིལ་འཁོར་ན། །
རྡོ་རྗེ་སེམས་དཔའ་ཞལ་གཅིག་ཕྱག་གཉིས་པ། །སེམས་དཔའ་དགའ་བ་བརྒྱད་
ཀྱི་ཐུགས་དམ་བསྐང་། །ཕྱོགས་བཞིར་མི་བསྐྱོད་ལ་སོགས་རྒྱལ་བ་བཞི། །ཉེ་སྲས་
བརྒྱད་ཀྱིས་བསྐོར་བའི་ཐུགས་དམ་བསྐང་། །ཕྱི་ནང་གྲྭ་བཞི་སྒོ་བཞི་འབར་བ་རུ།།
རྡོ་རྗེ་སྒེག་མོ་བརྒྱད་ཀྱི་ཐུགས་དམ་བསྐང་། །སྒོ་ཁྱམས་ཀུན་ཏུ་ལྷ་ཀླུ་གཟའ་སྐར་
སོགས། །དཔལ་མཆོག་དང་པོའི་སངས་རྒྱས་ཐུགས་དམ་བསྐང་། །ཧཱུྃ། དོན་གཉིས་
ལྷུན་གྲུབ་དག་པའི་དཀྱིལ་འཁོར་ན། །ཤཱཀྱ་སེང་གེ་འཁོར་ལོས་སྒྱུར་བའི་ཚུལ། །
གཙུག་ཏོར་བརྒྱད་ཀྱིས་བསྐོར་བའི་ཐུགས་དམ་བསྐང་། །སེམས་དཔའ་བཅུ་དྲུག་
སྒེག་མོ་བརྒྱད་དང་བཅས། །གཙུག་དགུའི་ལྷ་ཚོགས་རྣམས་ཀྱི་ཐུགས་དམ་བསྐང་།།
ཧཱུཾ། ཆོས་ཉིད་མཁའ་དབྱིངས་དག་པའི་དཀྱིལ་འཁོར་ན། །བཅོམ་ལྡན་འཇམ་དབྱངས་
ཞལ་བཞི་ཕྱག་བརྒྱད་ལྡན། །རྒྱལ་བ་སེམས་དཔའ་མཆེད་བརྒྱད་ཐུགས་དམ་བསྐང༌།།
- 282 -



ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ།
རེ་མིག་བཞི་ལ་རྒྱལ་བ་རྣམ་བཞི་སྟེ། །སེམས་དཔའ་བཅུ་དྲུག་བསྐོར་བའི་ཐུགས་
དམ་བསྐང་། །ཡུམ་བཞི་སྒོ་བ་ལྷ་མོ་ཞེ་ལྔ་བཅས། །སྒེག་མོ་སེམས་དཔའ་བཅུ་དྲུག་
ཐུགས་དམ་བསྐང་། །ཕྱི་ནང་སྒོ་སྲུང་ཁྲོ་རྒྱལ་ཆེན་པོ་བརྒྱད། །རིག་མ་བརྒྱད་དང་
སྒོ་བའི་ཐུགས་དམ་བསྐང་། །ཕྱོགས་སྐྱོང་ལྷ་ཀླུ་གཟའ་སྐར་བཞོན་པར་བཅས། །
རྡོ་ རྗེ་ དབྱིངས་ ཀྱི་ ལྷ་ ཚོགས་ཐུགས་དམ་བསྐང་། །ཧཱུྃ། རང་བཞིན་འོད་གསལ་
དག་པའི་དཀྱིལ་འཁོར་ན། །འཇམ་དཔལ་ཡེ་ཤེས་སེམས་དཔའ་ཕྱག་བཞི་པ། །
མཁའ་འགྲོ་རིགས་བཞིས་བསྐོར་བའི་ཐུགས་དམ་བསྐང་། །སེམས་དཔའ་བཅུ་
དྲུག་མཆོད་པའི་ལྷ་མོ་བཞི། །མཚན་བརྗོད་ཟབ་མོའི་ལྷ་ཚོགས་ཐུགས་དམ་བསྐང༌།།
ཧཱུྃ། ཡོན་ཏན་ཀུན་རྫོགས་དག་པའི་དཀྱིལ་འཁོར་ན། །མཐིང་ནག་རྡོ་རྗེ་དྲིལ་བུ་
ནམ་མཁར་ཕྱར། །ཧཱུྃ་མཛད་ རིགས་བཞི་ ཁྲོ་ཆུང་བཞི་ཡིས་བསྐོར། །སེམས་དཔའ་
བཅུ་དྲུག་བཅས་པའི་ཐུགས་དམ་བསྐང་། །སྒེག་མོ་བརྒྱད་དང་སྒོ་སྲུང་ཁྲོ་བོ་བཞི།།
ཁམས་གསུམ་རྣམ་རྒྱལ་ལྷ་ཚོགས་ཐུགས་དམ་བསྐང༌། །ཧཱུྃ། བྱང་ཕྱོགས་སོ་བདུན་
རྫོགས་པའི་དཀྱིལ་འཁོར་ན། །རྣམ་སྣང་རིགས་བཞི་ཡབ་ཡུམ་ཐུགས་དམ་བསྐང་།།
འཁོར་ལོས་སྒྱུར་བ་བཅུ་དྲུག་སྒེག་མོ་བརྒྱད། །སེམས་དཔའ་བཅུ་དྲུག་སྒེག་བརྒྱད་
སྒོ་བ་བཞི། །དཀར་སེར་དམར་ལྗང་དགྲ་བཅོམ་ཆེན་པོའི་སྐུ། །སྐལ་བཟང་སེམས་
དཔའ་བཅུ་དྲུག་ཐུགས་དམ་བསྐང་། །ཉན་ཐོས་བཅུ་དྲུག་རང་རྒྱལ་བཅུ་གཉིས་
དང༌། །སྒོ་སྐྱོང་ཁྲོ་རྒྱལ་ཡབ་ཡུམ་ཐུགས་དམ་བསྐང་། །ཕྱོགས་སྐྱོང་རྒྱལ་ཆེན་ལྷ་
ཀླུ་གཟའ་སྐར་བཅས། །ཀུན་རིག་རྩ་བའི་དཀྱིལ་འཁོར་ཐུགས་དམ་བསྐང་། །ཧཱུྃ།
ཐུགས་རྗེ་མཁའ་ལྟར་ཁྱབ་པའི་དཀྱིལ་འཁོར་ན། །སྤྲུལ་སྐུ་ཤཱཀ་ཐུབ་སེར་པོ་ཆོས་
འཆད་མཛད། །སེམས་དཔའ་བཞི་དང་ལྷ་མོ་སྒོ་བ་བཞི། །ཤཱཀ་ཐུབ་སྐུ་ཡི་ལྷ་ཚོགས་
=/A2-



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཐུགས་དམ་བསྐང་། །ཧཱུྃ། ཚེ་དང་ཡེ་ཤེས་དཔག་མེད་དཀྱིལ་འཁོར་ན། །སྐུ་མདོག་
དམར་པོ་རྒྱལ་བ་ཚེ་དཔག་མེད། །སེམས་དཔའ་བཞི་དང་ལྷ་མོ་སྒོ་བ་བཞི། །གསུང་
གི་ ལྷ་ ཚོགས་རྣམས་ ཀྱི་ཐུགས་ དམ་བསྐང་། །ཧཱུཾ། རྡོ་ རྗེ་ རབ་ འབར་དྲག་པོའི་
དཀྱིལ་འཁོར་དུ། །གསང་བདག་སྔོན་པོ་རྡོ་རྗེ་དྲིལ་བུ་འཛིན། །རིགས་བཞི་ལྷ་མོ་
སྒོ་བ་ལྕགས་ཀྱུ་སོགས། །ཕྱག་རྡོར་ཐུགས་ཀྱི་ལྷ་ཚོགས་ཐུགས་དམ་བསྐང་། །ཧཱུྃ།
འཁོར་ལོས་སྒྱུར་བ་ཡོན་ཏན་དཀྱིལ་འཁོར་དུ། །སེམས་དཔའ་བཅུ་དྲུག་རབ་མཛེས་
ཞི་བའི་སྐུ། །རྒྱལ་བ་རིགས་བཞིས་བསྐོར་བའི་ཐུགས་དམ་བསྐང་། །གསེར་ཐུབ་
འོད་སྲུང་ལ་སོགས་བདེ་གཤེགས་བརྒྱད། །རྒྱལ་བ་སེམས་དཔའ་བཅུ་དྲུག་ཐུགས་
དམ་བསྐང་། །རང་རྒྱལ་བཅུ་གཉིས་ཉན་ཐོས་བཅུ་དྲུག་དང༌། །ལྷ་ཀླུ་གཟའ་སྐར་
སོགས་ཀྱི་ཐུགས་དམ་བསྐང་། །ཧཱུྃ། མེ་ལྟར་འབར་བའི་འཕྲིན་ལས་དཀྱིལ་འཁོར་
དུ། །གསང་བདག་མཐིང་ནག་རྡོ་རྗེ་དྲིལ་བུ་འཛིན། །ཁྲོ་བོ་ཡབ་ཡུམ་བཅུ་དྲུག་
ཐུགས་དམ་བསྐང་། །འཇིག་རྟེན་ལྷ་ཀླུ་དྲེགས་པ་འདུལ་མཛད་པ། །འཇིག་རྟེན་
དཀྱིལ་ འཁོར་དྲུག་ གི་ཐུགས་དམ་བསྐང་། །སྦྱོང་ རྒྱུད་ བཅུ་ གཉིས་ ལྷ་ ཚོགས་
ཐུགས་རྗེ་ཅན། །འགྲོ་ཀུན་སྲིད་པའི་ངན་འགྲོ་ལས་བཏོན་ནས། །མཐོ་རིས་ཐར་
པའི་ དཔལ་ ལ་ འགོད་པར་ཤོག །ཧཱུྃ། སྤྲོས་ བྲལ་རྣམ་དག་ འབར་བའི་དཀྱིལ་
འཁོར་ན། །རྒྱལ་བའི་ཡུམ་ཆེན་ཤེས་རབ་ཕར་ཕྱིན་མ། །མཁའ་འགྲོ་བརྒྱད་དང་
བཅས་པའི་ཐུགས་དམ་བསྐང་། །མྱ་ངན་མེད་པ་གཙོ་འཁོར་རྣམ་ལྔ་སོགས། །རྒྱས་
སྲས་ལྔ་བཅུའི་ལྷ་ཚོགས་ཐུགས་དམ་བསྐང་། །ཧཱུཾ། ཆོས་དབྱིངས་ཉམས་དགའ་
འབར་བའི་དཀྱིལ་འཁོར་དུ། །བཅོམ་ལྡན་མི་འཁྲུགས་རྒྱལ་པོ་སྤྲུལ་པའི་སྐུ། །
རིགས་བཞི་ཡུམ་བཞིས་བསྐོར་བའི་ཐུགས་དམ་བསྐང་། །འགྲོ་ཀུན་མངོན་དགའི་
- 284 -



ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ། །
ཞིང་ དུ་ སྐྱེ་བར་ཤོག །ཧཱུྃ། ཐུགས་ རྗེ་ མཁྱེན་བརྩེ་ ཁྱབ་ པའི་དཀྱིལ་འཁོར་ན། །
འཇམ་དཔལ་ཞལ་དྲུག་ཕྱག་གཉིས་པོ་ཏི་འཛིན། །སེམས་མ་བཞི་དང་བཅས་
པའི་ཐུགས་དམ་བསྐང་། །རྡོ་རྗེ་ཡེ་ཤེས་གཙོ་འཁོར་རྣམ་ལྔ་སོགས། །རྒྱལ་སྲས་
ཉི་ཤུའི་ལྷ་ཚོགས་ཐུགས་དམ་བསྐང་། །སེམས་མ་བཅུ་དྲུག་ལྷ་མོ་སྒོ་བ་བཞི། །ལྷ་
མོ་བཅུ་གཉིས་བཅས་པའི་ཐུགས་དམ་བསྐང་། །ཕྱི་ནང་གསང་བའི་མཆོད་སྤྲིན་
དཔག་མེད་འདིས། །རྣལ་འབྱོར་རྒྱུད་ཀྱི་ལྷ་ཚོགས་ཐུགས་དམ་བསྐང་། །ཐུགས་
དམ་བསྐང་བའི་བྱིན་རླབས་རྣམ་དག་གིས། །བདག་ཅག་རྣལ་འབྱོར་དཔོན་སློབ་
འཁོར་བཅས་ཀྱི། །མ་རིག་ཉི་ཟླའི་རྒྱུ་བ་རབ་འགགས་ནས། །དཔལ་ལྡན་རྡོ་རྗེ་
ཟླ་ཉི་ཆོས་ཀྱི་དབྱིངས། །རྣལ་འབྱོར་རྒྱུད་ཀྱི་ལྷ་ཚོགས་ཞལ་མཐོང་ཤོག །
ཧཱུཾ། ཆོས་ཉིད་འོད་གསལ་འབར་བའི་དཀྱིལ་འཁོར་དུ། །བཅོམ་ལྡན་རྣམ་
སྣང་མངོན་བྱང་ལ་སོགས་ཏེ། །སྤྱོད་པའི་རྒྱུད་ཀྱི་ལྷ་ཚོགས་ཐུགས་དམ་བསྐང་། །
འགྲོ་ཀུན་བདེ་གཤེགས་སྙིང་པོ་ཐོབ་པར་མཛོད། །ཧཱུཾ། ཆོས་ཉིད་ར་གུར་འཁྲིགས་
པའི་དཀྱིལ་འཁོར་ན། །འགྲོ་བཟང་ནམ་མཁའི་མདོག་ཅན་ཕྱག་གཉིས་ལྡན། །
དར་སྔོན་སེང་གེའི་ན་བཟའ་རྒྱན་གྱིས་སྤྲས། །འགྲོ་བཟང་སོ་གཉིས་ལྷ་ཚོགས་
ཐུགས་དམ་བསྐང་། །གཏུམ་པོ་ལྷ་ལྔ་ལྕགས་སྦུབ་ཨུ་ཙརླ། །རྣལ་འབྱོར་བར་ཆད་སེལ་
མཛད་གསང་བའི་བདག །ཕྱག་ན་རྡོ་རྗེའི་ལྷ་ཚོགས་ཐུགས་དམ་བསྐང༌། །ཧཱུཾ། རྡོ་
རྗེ་རིན་ཆེན་པདྨའི་གུར་ནང་དུ། །གཙོ་མོ་གདུགས་དཀར་གཡས་སྔོ་གཡོན་ཞལ་
དམར། །གདུགས་དང་འཁོར་ལོ་ལྕགས་ཀྱུ་མེ་མདའ་གཡས། །རྒྱལ་མཚན་རྡོ་རྗེ་
ཞགས་པ་གཞུ་བདུང་གཡོན། །གདུགས་དཀར་ཉེར་དགུའི་ལྷ་ཚོགས་ཐུགས་དམ་
བསྐང་། །བདག་ཅག་མི་མཐུན་ཕྱོགས་ལས་བསྐྱབ་ཏུ་གསོལ། །ཧཱུྃ། འཇིགས་བྱེད་
- 285 -



མེས་པོའི་ཤུལ་བཞག་ལས། ། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཉོན་མོངས་དག་པའི་དཀྱིལ་འཁོར་ན། །བཅོམ་ལྡན་མི་གཡོ་སྔོན་པོ་རལ་གྲི་ཕྱར།།
ཁྲོ་རྒྱལ་བཅུ་དང་བཅས་པའི་ཐུགས་དམ་བསྐང་། །ཡེ་ཤེས་སྤྱན་གྱིས་འགྲོ་ལ་རབ་
གཟིགས་ནས། །ཕྱི་ནང་བདུད་བཞིའི་བར་ཆད་བསལ་བར་མཛོད། །ཧཱུྃ། བདུད་
དཔུང་ཀླུ་གཉན་འདུལ་བའི་དཀྱིལ་འཁོར་དུ། །མཁའ་ལྡིང་ཁྱུང་ཆེན་དགུ་ཡི་
ཐུགས་དམ་བསྐང་། །སྐྱེ་དགུ་ སེམས་ཅན་ཆོས་ཉིད་དོན་རྟོགས་ཤོག །ཧཱུྃ། སྙིང་
རྗེ་མཁའ་ལྟར་ཁྱབ་པའི་དཀྱིལ་འཁོར་ན། །ཐུགས་རྗེ་ཆེན་པོ་ཞག་གཅིག་ཕྱག་
བཞི་པ། །རྒྱལ་སྲས་ནོར་བུ་འཛིན་པའི་ཐུགས་དམ་བསྐང་། །ཡུམ་མཆོག་ཡི་གེ་
དྲུག་མ་སྤྱན་རས་གཟིགས། །འཕགས་པ་རི་དབང་རྒྱལ་པོའི་ཐུགས་དམ་བསྐང་།།
གྲྭ་བཞིར་མཆོད་སྦྱིན་འཛིན་པའི་ལྷ་མོ་བཞི། །སྒོ་བ་བཞི་དང་བཅས་པའི་ཐུགས་
དམ་བསྐང་། །འགྲོ་ཀུན་ཐུགས་རྗེས་མྱུར་དུ་བཟུང་དུ་གསོལ། །ཧཱུྃ། གནས་མཆོག་
པོ་ཊ་ལ་ཡི་ཞིང་ཁམས་སུ། །དུང་མདོག་ཕྱག་སྟོང་སྤྱན་སྟོང་བཅུ་གཅིག་ཞལ། །
ཡིད་བཞིན་འཁོར་ལོའི་ལྷ་ཚོགས་ཐུགས་དམ་བསྐང་། །དོན་ཡོད་ཞགས་པ་ལྷ་ལྔ་
སེ་གེའི་སྒྲ། །ཐུགས་རྗེ་ཆེན་པོའི་ལྷ་ཚོགས་ཐུགས་དམ་བསྐང་། །བདག་ཅག་འཁོར་
བའི་འཇིགས་ལས་བསྐྱབ་ཏུ་གསོལ། །ཧཱུྃ། ཡི་དྭགས་ཁ་འབར་འདུལ་བའི་དཀྱིལ་
འཁོར་ན། །སངས་རྒྱས་ཤཱཀྱ་ཐུབ་པའི་ཐུགས་དམ་བསྐང་། །རྣམ་ཤེས་ཚོགས་
བརྒྱད་གདོད་ནས་རྣམ་དག་ པ། །འཕགས་པ་ཉེ་བའི་སྲས་བརྒྱད་ཐུགས་དམ་
བསྐང་། །ཉན་ཐོས་བཅུ་དྲུག་ཕྱོགས་སྐྱོང་རྒྱལ་ཆེན་བཞི། །ལྷ་ཚོགས་འཁོར་དང་
བཅས་པའི་ཐུགས་དམ་བསྐང་། །བདག་ཅག་སྒྲིབ་སྦྱངས་ཚོགས་གཉིས་རྫོགས་
པར་ཤོག །ཧཱུྃ། ཡེ་ཤེས་མེ་དཔུང་འཁྱིལ་བའི་དཀྱིལ་འཁོར་ན། །ཞལ་གསུམ་ཕྱག་
དྲུག་ཤིང་ལོའི་ན་བཟའ་གསོལ། །རི་ཁྲོད་ལྷ་མོ་མཆེད་དགུའི་ཐུགས་དམ་བསྐང་།།
- 286 -



ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ། །
ཁྱབ་བདག་བདེ་ཆེན་རྫོགས་པའི་དཀྱིལ་འཁོར་ན། །སེར་མོ་དར་སྔོན་ན་བཟའ་
རྒྱན་སྤྲས་མ། །ལྷ་མོ་འོད་ཟེར་ཉེར་ལྔའི་ཐུགས་དམ་བསྐང༌། །དགོས་འདོད་ཀུན་
འབྱུང་དག་པའི་དཀྱིལ་འཁོར་ན། །འོད་ཟེར་པི་ཝཾ་སྒྲོགས་པའི་དབྱངས་ཅན་མ།།
ལྷ་མོ་བཅུ་གསུམ་བཅས་པའི་ཐུགས་དམ་བསྐང་། །བདག་ལ་ཆོས་ཀྱི་ཆ་རྐྱེན་
སྩལ་དུ་གསོལ། །ཧཱུཾ། རྒྱལ་བའི་མཆོད་རྟེན་བུ་རིའི་གཞལ་ཡས་སུ། །གཙོ་མོ་རྣམ་
པར་རྒྱལ་མའི་ཐུགས་དམ་བསྐང་། །སྤྱན་རས་གཟིགས་དབང་རྡོ་རྗེ་འཛིན་པ་
གཉིས། །ཁྲོ་བཞི་ལྷ་བུ་བཅས་པའི་ཐུགས་དམ་བསྐང་། །འཆི་མེད་ཚེ་ཡི་དངོས་
སྒྲུབ་བདག་ལ་སྩོལ། །ཧཱུཾ། ཆོས་ཉིད་ཤིང་ལོ་རྒྱས་པའི་དཀྱིལ་འཁོར་ན། །སོ་སོར་
འབྲང་མ་ལྷ་ལྔའི་ཐུགས་དམ་བསྐང་། །བུམ་པ་བཞི་དང་མཆོད་པའི་ལྷ་མོ་བཞི། །
སྒོ་མ་བཞི་དང་བཅས་པའི་ཐུགས་དམ་བསྐང་། །མཆོག་དང་ཐུན་མོང་དངོས་གྲུབ་
བདག་ལ་སྩོལ། །ཧཱུྃ། མཁྱེན་བརྩེ་འཇའ་ཚོན་འཁྱིལ་བའི་དཀྱིལ་འཁོར་ན། །གོ་
རླུངས་སྨྲ་སེང་ཨ་ར་པ་ཙ་ན། །མཁྱེན་རབ་འཇམ་དཔལ་ལྷ་ཚོགས་ཐུགས་དམ་
བསྐང་། །ཤེས་རབ་བློ་འཕེལ་བདག་ལ་སྩལ་དུ་གསོལ། །ཧཱུཾ། རྡོ་རྗེ་མེ་རི་འཁྲིགས་
པའི་དཀྱིལ་འཁོར་ན། །རྡོ་རྗེ་རྣམ་འཇོམས་ཡབ་ཡུམ་ཐུགས་དམ་བསྐང་། །ཚད་
མེད་རྣམ་བཞིའི་ངོ་བོ་ཡིན་འོང་མ། །མཱ་མ་ཀཱི་སོགས་ཡུམ་བཞིའི་ཐུགས་དམ་
བསྐང་། །ཕ་རོལ་ཕྱིན་བཅུ་རྣམ་དག་འཇིགས་པའི་སྐུ། །རྡོ་རྗེ་ཁྲོ་རྒྱལ་བཅུ་ཡི་ཐུགས་
དམ་བསྐང་། །འཕྲིན་ལས་བཞི་ཡི་ངོ་བོ་ཁྲོ་མོའི་ ཚུལ། །སྒོ་མ་བཞི་དང་བཅས་
པའི་ཐུགས་དམ་བསྐང་། །ལྷ་ཀླུ་ཕྱོགས་སྐྱོང་རྒྱལ་ཆེན་ལ་སོགས་པའི། །འཁོར་
ཡུག་ གནས་ པའི་ ཚོགས་ ཀྱི་ ཐུགས་ དམ་ བསྐང་། །འགྲོ་ ཀུན་ ནད་ གདོན་ སྡུག་
བསྔལ་བསལ་བར་མཛོད། །ཧཱུྃ། རབ་འབར་རྡོ་རྗེ་གཏམས་པའི་དཀྱིལ་འཁོར་དུ།།
- 287 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཞལ་གཅིག་ཕྱག་གཉིས་རྡོ་རྗེ་ཐུགས་ཀར་འཛིན། །རྣམ་འཇོམས་ལྗང་གུའི་ལྷ་
ཚོགས་ཐུགས་དམ་བསྐང་། །མཐུ་སྟོབས་དྲག་པོའི་དངོས་གྲུབ་བདག་ལ་སྩོལ། །
ཧཱུྃ། འཕྲིན་ལས་ཐོགས་མེད་གྲུབ་པའི་དཀྱིལ་འཁོར་དུ། ། དབང་སྒྲོལ་དམར་མོ་
ཞལ་གཅིག་ཕྱག་བརྒྱད་མ། །སྒྲོལ་མ་ཉེར་གཅིག་བཅས་པའི་ཐུགས་དམ་བསྐང་།།
རྣམ་དག་ཡེ་ཤེས་འབར་བའི་དཀྱིལ་འཁོར་དུ། །རྡོ་རྗེ་སྒྲོལ་མའི་ལྷ་ཚོགས་ཐུགས་
དམ་བསྐང་། །བདག་ཅག་རྣལ་འབྱོར་འཁོར་བཅས་ཐམས་ཅད་ཀྱི། །འཕྲིན་ལས་
རྣམ་བཞི་འགྲུབ་པར་མཛད་དུ་གསོལ། །ཧཱུྃ། སྙོམས་འཇུག་རྣམ་དགུ་ རོལ་བའི་
དཀྱིལ་འཁོར་ན། །སྐྱེ་དགུ་རྒྱ་མཚོ་འདྲེན་པའི་ཚེ་དཔག་མེད། །ལྷ་དགུ་རྒྱལ་ཆེན་
བཅས་པའི་ཐུགས་དམ་བསྐང་། །བདག་སོགས་སེམས་ཅན་རྒྱལ་བའི་ཞིང་ཁམས་
སུ། །སྐྱེས་ནས་འོད་དཔག་མེད་པའི་ཞལ་མཐོང་ཤོག །ཧཱུཾ། རིན་ཆེན་སྣ་ཚོགས་
འབར་བའི་དཀྱིལ་འཁོར་དུ། །འཇམ་དཔལ་རྡོ་རྗེ་ཞལ་བཞི་ཕྱག་བརྒྱད་ལྡན། །
ཞེ་ གསུམ་ འཁོར་ དང༌ བཅས་ པའི་ ཐུགས་ དམ་ བསྐང་། །སྐྱོན་མེད་ཡོན་ཏན་
རྫོགས་པའི་དཀྱིལ་འཁོར་ན། །རྡོ་རྗེ་སེམས་དཔའ་ཡབ་ཡུམ་དཀར་དམར་མདོག།
ལྷ་བརྒྱད་འཁོར་དང་བཅས་པའི་ཐུགས་དམ་བསྐང་། །འགྲོ་དྲུག་སྐྱོན་སྒྲིབ་དག་
པར་མཛད་དུ་གསོལ། །གཞན་མཆོག་དང་པོའི་སངས་རྒྱས་ལྷ་ཡི་ཚོགས། །དཔལ་
ལྡན་བྱ་རྒྱུད་རྣམས་ཀྱི་ཐུགས་དམ་བསྐང་། །རྣམ་འབྱོར་བདག་ཅག་འཁོར་བཅས་
ཐམས་ཅད་ཀྱི། །འཁོར་ལོ་དྲུག་ལ་ལས་རླུང་མྱུར་འགགས་ཤིང་། །ཡེ་ཤེས་རླུང་
གིས་ས་ལམ་མྱུར་བགྲོད་ནས། །ཁྱབ་བདག་བྱ་རྒྱུད་ལྷ་ཡི་ཞལ་མཐོང་ཤོག ། །
ཧཱུཾ། རྡོ་རྗེ་ཁང་བརྩེགས་འབར་བའི་དཀྱིལ་འཁོར་ན། །ཁྲོ་རྒྱལ་རྡོ་རྗེ་ཤུགས་
ཀྱི་ཐུགས་དམ་བསྐང་། །ཕ་རོལ་ཕྱིན་བཅུ་རྣམ་དག་ཁྲོ་རྒྱལ་བཅུ། །དོན་དམ་ཟད་
- 288 -



ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ། །
པར་བཅུ་ཡི་ཐུགས་དམ་བསྐང་། །སྟོབས་བཅུ་བཞོན་པ་ལྡན་པའི་ཕྱོགས་སྐྱོང་བཅུ།།
ཆོས་ཉིད་གཟའ་ཆེན་བཅུ་ཡི་ཐུགས་དམ་བསྐང་། །ཡེ་ཤེས་དབང་བཅུའི་བདག་
ཉིད་ཀླུ་ རྒྱལ་བཅུ། །གཞན་མཆོག་འབྱུང་པོ་བཅུ་ཡི་ཐུགས་དམ་བསྐང་། །དུར་
ཁྲོད་འབྱུང་བོ་བྱེ་བ་ཕྲག་བཅས་དང༌། །སྡེ་དྲུག་སྲུང་མ་དྲུག་ཅུ་འཁོར་བཅས་ལ། །
གླིང་ བཞི་ ལྷུན་པོ་ཉི་ ཟླ་ དཔག་ བསམ་ཤིང་། །ལྷ་ མིའི་ ལོངས་ སྤྱོད་ སྣ་ ཚོགས་
ཐུགས་དམ་བསྐང་། །བདག་ཅག་རྣལ་འབྱོར་བསྲུང་སྐྱོབ་ཞི་རྒྱས་སོགས། །རྡོ་རྗེ་
འཛིན་པའི་བཀའ་བཞིན་བསྒྲུབ་པར་མཛོད། །ཧཱུྃ། རབ་འཇིགས་དུར་ཁྲོད་འབར་
བའི་དཀྱིལ་འཁོར་ན། །བཅོམ་ལྡན་དཔལ་ཆེན་རྡོ་ རྗེ་ནག་པོ་ཆེ། །སྲིན་པོའི་
གཟུགས་ཅན་སྦོམ་ཐུང་ཆེ་བ་གཙིགས། །ཟླུམ་པོའི་སྟབས་ཅན་རུས་རྒྱན་དར་
གྱིས་བརྒྱན། །གྲི་ཐོད་རྣམ་འཕྲུལ་གཏྲེ་ ཐུགས་ཀར་འཛིན། །སྐྲ་སེར་ སྦྲུལ་རྒྱན་
ཚངས་སྐུད་ཐོད་རློན་སྨྲས། །དཔལ་ལྡན་མཧཱ་ཀཱ་ལའི་ཐུགས་དམ་བསྐང་། །ཨེ་ཀ་
ཙ་ཏི་འདོད་ཁམས་དབང་ཕྱུག་མ། །གནོད་སྦྱིན་ཡབ་ཡུམ་པུ་ཊ་མིང་སྲིང་དང་། །
རུ་འདྲེན་སྡེ་བཞི་མི་ནག་ བྱ་ ཁྱི་སོགས། །འཁོར་དང་ བཅས་ པའི་ཐུགས་དམ་
བསྐང་གྱུར་ཅིག །སེང་གེ་གླང་ཆེན་སྟག་གཟིག་དོམ་དྲེད་དང་། །ཁྲབ་རྨོག་དར་
སྣ་རིན་ཆེན་སྣ་ཚོགས་འདིས། །མཧཱ་ཀཱ་ལ་འཁོར་བཅས་ཐུགས་དམ་བསྐང༌། །
བཞེས་ནས་ཐུབ་དབང་བསྟན་པ་རྒྱས་པ་དང་། །རྡོ་རྗེའི་ཐེག་པ་མཆོག་ཏུ་དར་
བར་མཛོད། །ཧཱུྃ། དྲག་པོ་མངོན་སྤྱོད་རོལ་བའི་དཀྱིལ་འཁོར་ན། །གར་མཁན་
སྲིན་པོའི་གཟུགས་ཅན་ཞལ་བཞི་པ། །སྒྲ་སྒྲོགས་དྲིལ་བུའི་ཕྲེང་བས་རྣམ་པར་
བརྒྱན། །གྲི་ཐོད་རུས་ཕྲེང་རལ་གྲི་དགྲ་ལ་ཕྱར། །ལྷ་མཆོག་མཧཱ་ཀཱ་ལའི་ཐུགས་
དམ་བསྐང་། །མཁའ་འགྲོ་བཞི་དང་ཀིང་ཆེན་བཅུ་དྲུག་བཅས། །ཕྱོགས་སྐྱོང་ཞིང་
- 289 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༡༩༽
སྐྱོང་དྲེགས་པ་སྡེ་བརྒྱད་སོགས། །སྟོབས་འཕྲོག་མགོན་པོ་འཁོར་བཅས་ཐུགས་
དམ་བསྐང་། །རྐང་གླིང་གྲི་ལྕགས་གཡབ་དར་ནག་པོ་སོགས། །དྲག་པོ་ལས་ཀྱི་
མཆོད་པས་ཐུགས་དམ་བསྐང་། །བཞེས་ནས་དགྲ་བགེགས་མ་ལུས་བསྒྲལ་དུ་
གསོལ། །ཧཱུྃ། ཙན་དན་སྡོང་པོ་རྐང་གཅིག་འབར་བ་རུ། །ཞལ་གཅིག་ཕྱག་དྲུག་
ཡེ་ཤེས་མགོན་པོ་སྟེ། །ཀྱེ་དྲ་པཱ་ལ་འཁོར་བཅས་ཐུགས་དམ་བསྐང་། །བཀའ་
སྡོད་བཞི་དང་ཕྱོགས་སྐྱོང་རྒྱལ་ཆེན་སོགས། །ཕྱག་དྲུག་འཁོར་དང་བཅས་པའི་
ཐུགས་དམ་བསྐང་། །རྟ་ནག་ཁྱི་ནག་ལུག་ནག་བཅུ་གསུམ་རེ། །དངོས་འབྱོར་ཡིད་
ཀྱི་སྤྲུལ་པས་ཐུགས་དམ་བསྐང་། །བཞེས་ནས་ཟབ་ལམ་བསྟན་པ་རྒྱས་པར་
མཛོད། །ཧཱུྃ། དུར་ཁྲོད་བསིལ་བའི་ཚལ་གྱི་གནས་མཆོག་ན། །ཆོས་སྐྱོང་མགོན་
པོ་ཞལ་གཅིག་ཕྱག་བཞི་པ། །བཱ་ཏ་རལ་གྲི་ཐོད་ཁྲག་ཁ་ཊཾ་འཛིན། །བྱ་རོག་གདོང་
ཅན་འཁོར་བཅས་ཐུགས་དམ་བསྐང་། །གསོད་བྱེད་མ་གསུམ་ལས་མཁན་མགོ་
བརྙན་ བརྒྱད། །རྒྱལ་བའི་བསྟན་བསྲུང་ འཁོར་ དང་ བཅས་ པ་ ལ། །མི་ལྤགས་
གླང་ཆེན་གོ་རློན་ཐུགས་དམ་བསྐང་། །བཞེས་ནས་ཐེག་ཆེན་བསྟན་པ་དར་བར་
མཛོད། །ཧཱུྃ། ནོར་བུ་རིན་ཆེན་གཏེར་གྱི་ཕོ་བྲང་ན། །མི་འཇིགས་སེང་གེ་དར་
གྱིས་སྤྲས་པའི་སྟེང་། །གནོད་སྦྱིན་གཏེར་བདག་ན་ག་ཀུ་བེ་ར། །གསེར་གྱི་མདོག་
ཅན་རྒྱལ་མཚན་ནེའུ་ལེ་འཛིན། །སྐུ་ལ་གསེར་ཁྲབ་དར་སྣ་འཕྲེང་བས་བརྒྱན། །
རྒྱལ་ཆེན་རྣམ་སྲས་ཆེན་པོའི་ཐུགས་དམ་བསྐང་། །ཛམ་སེར་ཀླུ་མོ་གཙུག་ཕུད་
གསང་བའི་ཡུམ། །ཛམ་ནག་ཕྱུགས་ལྷ་ཛམ་དམར་ཐུགས་དམ་བསྐང་། །མི་ཁོམ་
བརྒྱད་གཅོད་རྟ་བདག་ཕོ་ཉ་བརྒྱད། །ལྷ་མོ་ཡུམ་བརྒྱད་བཅས་པའི་ཐུགས་དམ་
བསྐང་། །གནོད་སྦྱིན་བྱེ་བ་ཀླུ་བརྒྱད་ནོར་རྒྱུན་མ། །གཏེར་བདག་རྣམ་སྲས་འཁོར་
- 290 -



ཡི་དམ་རྒྱུད་སྡེ་བཞིའི་བསྐང་བ་བདེ་སྟོང་ཡེ་ཤེས་རོལ་བ།
བཅས་ཐུགས་དམ་བསྐང་། །སེང་གེ་གླང་ཆེན་རྨ་བྱ་རྟ་སྔོན་དང༌། །སྤོས་དཀར་
ལུང་ཐང་ཕྲེང་བས་ཐུགས་དམ་བསྐང་། །བཞེས་ནས་བདག་ལ་ཚེ་རབས་ཀུན་ཏུ་
ཡང་། །འཕགས་པའི་ནོར་བདུན་མཆོག་གི་དངོས་གྲུབ་སྩོལ། །ཧཱུྃ། འདི་ནས་དཔག་
ཚད་བརྒྱ་ཡི་ཕ་རོལ་ན། །ས་འོག་ཐོད་གུར་ལྕགས་ཀྱི་གྲོང་ཁྱེར་དུ། །ཆོས་ཀྱི་རྒྱལ་
པོ་མ་ཧེ་ཁྲོས་པའི་གདོང་། །ཕྱག་གཉིས་ཐོད་དབྱུག་ཞགས་པས་དགྲ་བགེགས་
འཆིངས། །དམ་རྫས་གཏོར་མ་རྒྱ་མཚོས་ཐུགས་དམ་བསྐང་། །ཡུམ་ཆེན་རྒན་
བྱེད་ནག་པོ་སྐྲ་སེར་ཅན། །རྩེ་གསུམ་ཐོད་ཁྲག་འཛིན་པའི་ཐུགས་དམ་བསྐང་། །
གཤིན་རྗེ་ཕོ་བརྒྱད་མོ་བརྒྱད་གཞོན་ལ་རོལ། །ཡ་མ་ར་ཙ་འཁོར་བཅས་ཐུགས་
དམ་བསྐང་། །དེ་ལྟར་ཐུགས་དམ་བསྐང་བའི་ བྱིན་རླབས་ ཀྱིས། །བདག་ཅག་
བྱང་ཆུབ་སྙིང་པོ་བསྒྲུབ་པ་ལ། །འདུ་བ་རྣམ་བཞིའི་ནད་རིགས་ཐམས་ཅད་དང་། །
ཉོན་མོངས་རྣམ་རྟོག་དགྲ་བགེགས་ཞི་བར་མཛོད། །ཚེ་དང་བསོད་ནམས་དཔལ་
འབྱོར་སྙན་གྲགས་དང༌། །ས་ལམ་ཡོན་ཏན་མ་ལུས་རྒྱས་པར་མཛོད། །མི་ཆེན་
རྒྱལ་པོ་ལྷ་ཀླུ་མ་ལུས་དང༌། །ལས་རླུང་ཐམས་ཅད་དབང་དུ་བསྡུ་བར་མཛོད། །
ལྷ་མའི་ལོངས་སྤྱོད་འདོད་རྫས་ཐམས་ཅད་དང༌། །རླུང་སེམས་མ་ལུས་དབུ་མར་
དགུག་པར་མཛོད། །བསྟན་པའི་དགྲ་བོ་བདུད་རིགས་ཐམས་ཅད་དང༌། །ཉོན་
མོངས་རག་པའི་སེམས་རྣམས་རྨོངས་པར་མཛོད། །ཐར་པའི་ཆོམ་རྐུན་འདུ་འཛི་
ལ་སོགས་པའི། །མི་བཟད་གློ་བུར་དགྲ་རྣམས་རེངས་པར་མཛོད། །བསྒྲལ་བའི་
ཞིང་གྱུར་དགྲ་བགེགས་ཐམས་ཅད་དང་། །ལས་རླུང་ཉི་ཁྲི་ཅིག་སྟོང་བསད་པར་
མཛོད། །གཟུང་འཛིན་མ་རིག་ལས་ཀྱི་དགྲ་བགེགས་དང་། །འཛག་བདེ་འཕོ་བའི་
བག་ཆགས་བསྐྲད་པར་མཛོད། །ཚེ་འདིར་ཕྱག་རྒྱ་ཆེན་པོའི་དངོས་གྲུབ་མཆོག །
- 291 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཐོབ་ནས་བསྟན་དང་འགྲོ་ལ་ཕན་བྱེད་ཤོག །
རྒྱུད་སྡེ་རྣམ་བཞིའི་བསྐང་བ་ཆོ་གའི་མཆོག །དགའ་བཞི་བདེ་སྟོང་ཡེ་ཤེས་རོལ་བ་འདི། །དགའ་
བཞི་འཛིན་པ་སངས་རྒྱས་རིན་ཆེན་གྱིས། །ཚད་མེད་བཞི་ཡི་དད་གུས་བསྐུལ་བའི་ངོར། །རྟོན་པ་བཞི་
ལྡན་ཞེས་པ་སྤྲང་བན་གྱིས། །ལྟོས་མེད་རྣམ་བཞི་སྐྱོང་བའི་ཇོ་ནང་དུ། །བསྙེན་བསྒྲུབ་རྣམ་བཞི་བསྒྲུབ་
པའི་ཁང་བུར་བཀོད། །དགེ་དེས་སྐྱེ་གནས་རྣམ་བཞིའི་འགྲོ་བ་ཀུན། །གནས་སྐབས་རིགས་བཞིའི་
སྒྲིབ་པ་གཏན་བཅོམ་ནས། །རྒྱལ་བ་སྐུ་བཞིའི་གོ་འཕང་མྱུར་ཐོབ་ཤོག ། ་
རྒྱུད་སྡེ་བཞིའི་བསྐང་བ་བདེ་སྟོང་རོལ་བ་ཞེས་བྱ་བ་འདི་ཡང་། ཉེ་གནས་སེང་རིན་གྱིས་བསྐུལ་
བའི་ངོར། ཤེས་རབ་རྒྱལ་མཚན་དཔལ་བཟང་པོས། གཟིམ་ཁང་བདེ་བ་ཅན་དུ་སྦྱར་བའོ།། །།
འདི་ལ་བརྩོན་པའི་རྣལ་འབྱོར་པ་ལ་བླ་མ་ཡི་དམ་ཆོས་སྐྱོང་གིས་བྱིན་རླབས་འཇུག་པར་གདོན་མི་
ཟའོ།། །།དགེའོ།།
《མ་དཔེ་ནི་འཛམ་ཐང་པར་མ་ཡིན།)
དེ
་ ལ་
- 292 -



༄༅། །དཔལ་ལྡན་རྒྱུད་སྡེ་བཞིའི་བསྐང་བ་
ཉེ་བར་བསྡུས་པ་ཞེས་བྱ་བ་
བཞུགས་སོ། །
མར་བ
ན་མཿཤྲཱི་ཀཱ་ལ་ཙཀྲ་ཡ། རང་བཞིན་འོད་གསལ་རྣམ་དག་ཆོས་དབྱིངས་འགྱུར་
མེད་ཀྱི་ངོ་བོ་བླ་མ་ཡི་དམ་ཆོས་སྐྱོང་ཐམས་ཅད་ལ་ཕྱག་འཚལ་ལོ། །མཆོད་དོ་སྐྱབས་སུ་
མཆིའོ། །ཐུགས་བརྩེ་བ་ཆེན་པོས་འགྲོ་རྣམས་བཟུང་དུ་གསོལ།
རིམ་གཉིས་བསྒྲུབ་པའི་རྣལ་འབྱོར་པས། །དབེན་བའི་གནས་སུ་རྟེན་གསུམ་བཀྲམ། །ཕྱི་ནང་
མཆོད་རྫས་གཙང་མར་བཤམས། །བདག་བསྐྱེད་ཡི་དམ་རྣལ་འབྱོར་བསྒོམས། །མདུན་བསྐྱེད་མཆོད་
པའི་དཀྱིལ་འཁོར་སྒྲུབ། །གཏོར་འབུལ་ཚོགས་འཁོར་བྱས་ནས་ཀྱང་། །བ་དན་ཕྱར་ལ་རྔ་ཆེན་བརྡུངས།།
སྤོས་བཟང་བདུག་ལ་འདི་སྐད་དབྱངས། །
ཧཱུྃ། འོག་མིན་ཆོས་དབྱིངས་གཞལ་ཡས་ནས། །དང་པོ་སངས་རྒྱས་རྡོ་རྗེ་
འཆང༌། །དུས་ཀྱི་འཁོར་ལོ་ཤཱཀྱ་ཐུབ། །འཁོར་བཅས་མ་ལུས་གནས་འདིར་བྱོན།།
ཟླ་བ་བཟང་པོ་ལྷ་དབང་དང་། །གྲགས་པ་པདྨ་དཀར་ལ་སོགས། །ཆོས་རྒྱལ་རིགས་
ལྡན་སྤྲུལ་པའི་སྐུ། །འཁོར་བཅས་མ་ལུས་གནས་འདིར་བྱོན། །དུས་ཞབས་ཆེ་ཆུང་
ཟླ་བ་མགོན། །འབྲོ་སྟོན་ལོཙྪ་ལྷ་རྗེ་དང་། །སྒྲོ་སྟོན་གནམ་བརྩེགས་ཡུ་མོ་པ། །
འཁོར་བཅས་མ་ལུས་གནས་འདིར་བྱོན། །དྷརྨ་ཤྭ་ར་ཇོ་འབུམ་དང༌། །སེ་མོ་ཆེ་
བ་འཇམ་དབྱངས་གསར། །ཆོས་སྐུ་འོད་ཟེར་ཀུན་སྤངས་ཆེ། །འཁོར་བཅས་མ་
ལུས་གནས་འདིར་བྱོན། །བྱང་སེམས་ཡོན་ཏན་རྒྱ་མཚོ་དང་། །དབང་བརྒྱུད་མན་
- 293 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ངག་བླ་མ་དང༌། །ཡི་དམ་མཁའ་འགྲོ་ཆོས་སྐྱོང་རྣམས། །འཁོར་བཅས་མ་ལུས་
གནས་འདིར་བྱོན། །ཐར་པའི་ཁང་བཟང་ཉམས་དགའ་འདིར། །ཡིད་འོང་གདན་
ལ་བཞུགས་ནས་ཀྱང་
། །བདག་ཅག་དཔོན་སློབ་འཁོར་བཅས་ཀྱི། །བྱང་ཆུབ་ལམ་
སྣ་འདྲེན་པར་མཛོད། །ཁྱེད་ལ་མཆོད་པ་འབུལ་བ་ནི། །མཆོད་ཡོན་ཞབས་བསིལ་
མེ་ཏོག་སྤོས། །སྣང་གསལ་དྲི་མཆོག་ཞལ་ཟས་སྦྱར། །རོལ་མོ་ཀུན་བཟང་མཆོག་
སྤྲིན་འབུལ། །དམ་རྫས་གཏོར་མ་ཛ་གད་སྨན། །དར་ཟབ་རིན་ཆེན་སྣ་བདུན་དང་།།
ཕྱི་ནང་གསང་བའི་མཆོད་པའི་ཚོགས། །བླ་མ་ཡི་དམ་ཆོས་སྐྱོང་མཆོད། །ཕ་མ་བུ་
སྡུག་མེ་འོབས་སུ། །ལྷུང་བ་མཐོང་ནས་ག་ལ་བཟོད། །དེ་ལྟར་རྒྱལ་བ་སྲས་བཅས་
ཀྱི། །སྲིད་པའི་མཚོ་ལས་བདག་སྒྲོལ་མཛོད། །
ཧཱུྃ། ཆོས་དབྱིངས་ཡེ་ཤེས་གཞལ་ཡས་ནས། །བཅོམ་ལྡན་དུས་ཀྱི་འཁོར་
ལོ་ནི། །སྣ་ཚོགས་ཡུམ་དང་མཉམ་པར་སྦྱོར། །བདེ་སྟོང་དབྱེར་མེད་ཐུགས་དམ་
བསྐང་། །ཕར་ཕྱིན་རྣམ་དག་ནུས་མ་བཅུ། །བུམ་པ་བཅུ་ཡི་ཐུགས་དམ་བསྐང་། །
བྱང་ཆུབ་རྣམ་བཞིའི་ངོ་བོ་ཉིད། །མཚན་མ་བཞི་ཡི་ཐུགས་དམ་བསྐང་། །ཕུང་
ཁམས་རྣམ་དག་སངས་རྒྱས་ཚོགས། །གཤེགས་པ་ཡབ་ཡུམ་ཐུགས་དམ་བསྐང་།།
དབང་ ཡུལ་རྣམ་དག་ བྱང་ ཆུབ་ ཚོགས། །སེམས་ དཔའ་ ཡབ་ཡུབ་ཐུགས་ དམ་
བསྐང་། །ལས་དང་བྱ་བ་རྣམ་དག་པ། །ཁྲོ་རྒྱལ་ཡབ་ཡུམ་ཐུགས་དམ་བསྐང་། །
ལས་རླུང་བཅུ་གཉིས་རྣམ་དག་པ། །གཟུངས་མ་བཅུ་གཉིས་ཐུགས་དམ་བསྐང་།།
ཙར་ཙི་ཀ་སོགས་གཙོ་མོ་བརྒྱད། །འཁོར་དང་བཅས་པའི་ཐུགས་དམ་བསྐང་། །
ཟླ་བ་ ཚེས་ ཞག་རྣམ་ དག་ པའི། །ལྷ་ཆེན་འཁོར་ བཅས་ ཐུགས་དམ་བསྐང་། །
མཐིལ་བཞི་གསང་གཙུག་རྣམ་དག་པ། །སྒོ་སྐྱོང་ཡབ་ཡུམ་ཐུགས་དམ་བསྐང་། །
- 294 -



དཔལ་ལྡན་རྒྱུད་སྡེ་བཞིའི་བསྐང་བ་ཉེ་བར་བསྡུས་པ།
འདོད་དང་ ཕྱིར་འདོད་ལྷ་མོའི་ཚོགས། །ཟུང་ གི་ སོ་དྲུག་ཐུགས་དམ་བསྐང་། །
སོར་མོ་རྣམ་དག་ཀླུ་དང་གཏུམ། །འདོད་ཡོན་དགའ་བདེའི་ཐུགས་དམ་བསྐང་། །
སྐྲ་སྤུ་རྣམ་དག་གྲུབ་པའི་ཚོགས། །འབྱུང་པོ་རྣམས་ཀྱི་ཐུགས་དམ་བསྐང་། །ཁྱེད་
ཀྱི་ཐུགས་དམ་བསྐང་བའི་མཐུས། །བདག་ཅག་རྣལ་འབྱོར་འཁོར་བཅས་ཀྱིས།།
ཉམས་ཆག་མ་ལུས་བཤགས་པ་དང༌། །རིམ་གཉིས་རྟོགས་པ་མཐར་ཕྱིན་ཤོག །
ཧཱུྃ། ཆོས་ ཉིད་ རོལ་ བའི་ གཞལ་ ཡས་ ནས། །འཁོར་ ལོ་ སྡོམ་ཆེན་ཐུགས་ དམ་
བསྐང་། །འབར་མ་བརྒྱད་དང་བུམ་པ་བརྒྱད། །ཐུགས་ཀྱི་ལྷ་ཚོགས་ཐུགས་དམ་
བསྐང་། །འཁོར་ལོ་དྲུག་གི་དཔའ་བོ་ཚོགས། །དཔལ་མོ་ཞེ་དྲུག་ སྒོ་མཚམས་
བཅས། །སྡོམ་ཆེན་ལྷ་ཚོགས་ཐུགས་དམ་བསྐང་། །སྒྱུ་འཕྲུལ་དྲྭ་བ་རིགས་གསུམ་
ཚོགས། །གསང་འདུས་རིགས་དྲུག་ཐུགས་དམ་བསྐང་། ། དཔལ་ལྡན་རྒྱུ་སྐར་ལྷ་
ཡི་ཚོགས། །སྟོང་ཕྲག་དྲུག་བརྒྱའི་ཉི་ཤུ་ལྷ། །འཁོར་དང་བཅས་པའི་ཐུགས་དམ་
བསྐང་། །དུ་མ་རོ་ཅིག་གཉིས་མེད་རྒྱུད། །ཁྱེད་ཀྱི་ཐུགས་དམ་བསྐང་བའི་མཐུས།།
བདག་ཅག་རྣལ་འབྱོར་དཔོན་སློབ་ཀྱི། །ཐར་པའི་ལམ་མཆོག་མཐར་ཕྱིན་མཛོད།།
ཧཱུྃ། ཆོས་དབྱིངས་རྣམ་དག་དཀྱིལ་འཁོར་ནས། །བཅོམ་ལྡན་དགྱེས་མཛད་རྡོ་རྗེ་
ནི། །ཞལ་བརྒྱད་རྣམ་པར་ཐར་པ་བརྒྱད། །ཕྱག་ནི་སྟོང་པ་བཅུ་དྲུག་སྟེ། །ཞབས་
བཞི་བདུད་བཞི་མཉམ་པར་གནོན། །བདག་མེད་མ་ཡིས་མགུལ་ནས་འཁྱུད། །
དགྱེད་མཛད་རྡོ་རྗེའི་ཐུགས་དམ་བསྐང་། །རྣམ་ཤེས་ཚོགས་བརྒྱད་རྣམ་དག་པ།།
ལྷ་མོ་བརྒྱད་ཀྱི་ཐུགས་དམ་བསྐང༌། །འཇིག་རྟེན་དྲེགས་པ་འདུལ་མཛད་པ། །
འཁོར་ཡུག་གནས་པའི་ཐུགས་དམ་བསྐང་། །དུག་ལྔ་རྣམ་དག་ཡེ་ཤེས་ལྔ། །
མཁའ་འགྲོ་སྡེ་ལྔའི་ཐུགས་དམ་བསྐང་། །བདུད་བཞིའི་མཐར་མཛད་ཧེ་རུ་ཀ །
- 295 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ང༽
འཁོར་དང་བཅས་པའི་ཐུགས་དམ་བསྐང་། །ཐུགས་དམ་བསྐང་བའི་བྱིན་རླབས་
ཀྱི། །བདག་ཅག་ཏིང་འཛིན་བསྒྲུབ་པ་ལ། །རྟོགས་པ་མཆོག་ཏུ་རྒྱས་པར་མཛོད། །
ཧཱུྃ། ཆོས་དབྱིངས་རོལ་བའི་དཀྱིལ་འཁོར་ནས། །བཅོམ་ལྡན་རྡོ་རྗེ་ཨ་ར་ལི། །ཆུ་
གཏེར་ཞལ་ལ་ཉི་མའི་ཕྱག །སྣང་སྟོང་རྡོ་རྗེ་ཕག་མོས་འཁྱུད། །འཁོར་དང་བཅས་
པའི་ཐུགས་དམ་བསྐང་། །སྔོ་ལྗངས་ཕྱེད་མདོག་རི་ཟླའི་ཞལ། །ཕྱག་ནི་དོན་དྲུག་
མཚན་མ་འབྲེལ། །རིག་མ་རྡོ་རྗེ་ཕག་མོས་འཁྱུད། །མཁའ་འགྲོ་རྒྱ་མཚོ་འཁོར་
དང་བཅས། །དམ་རྫས་གཏོར་མའི་ཐུགས་དམ་བསྐང་། །མཐིང་ཀ་ཞབས་གཉིས་
དཀྱིལ་ཀྲུང་ཕྱེད། །ཟླ་བའི་ཞལ་ལ་རྒྱ་མཚོའི་ཕྱག །སངས་རྒྱས་ཐོད་པའི་ཐུགས་
དམ་བསྐང་། །ཉེར་ལྔ་ལྷ་དགུ་འཁོར་དང་བཅས། །སྣ་ཚོགས་མཆོད་པའི་ཐུགས་
དམ་བསྐང་། །བཅོམ་ལྡན་མཧཱ་མ་ཡ་ནི། །ཞལ་གཅིག་ཕྱག་བཞི་མཚོན་ཆ་འཛིན།།
རང་འདྲའི་ཡུམ་འཁྱུད་གར་སྟབས་ཅན། །སྒྱུ་མ་ལྷ་དྲུག་ཐུགས་དམ་བསྐང་། །དམ་
ཚིག་ཉམས་ཆག་བཤགས་པར་བགྱི། །དངོས་གྲུབ་རྣམ་གཉིས་མྱུར་དུ་སྩོལ། །ཧཱུྃ།
ཆོས་འབྱུང་གྲུ་གསུམ་འབར་བའི་དབུས། །ཡེ་ཤེས་ལྔ་ལྡན་ཡུམ་ཆེན་ སྐུ། །སྐུ་
མདོག་དམར་མོ་གར་མཁན་ཅན། །རིགས་བཞི་མཁའ་འགྲོ་ཚོགས་དང་བཅས། །
རྒྱན་དང་ཆ་ལུགས་རྫོགས་པར་ལྡན། །བསྐང་ངོ་མཆོད་དོ་ཐུགས་དམ་བསྐང་། །
མཆོག་དང་ཐུན་མོང་དངོས་གྲུབ་སྩོལ། །ཧཱུཾ། ཆོས་འབྱུང་རྡོ་ རྗེ་ར་གུར་དབུས། །
སེང་སྔོན་སྟེང་ན་བཅོམ་ལྡན་འདས། །གདན་བཞི་རྣལ་འབྱོར་ནམ་མཁའ་ནི། །
ཞལ་གསུམ་ཕྱག་དྲུག་ཡུམ་ལ་རོལ། །འཁོར་དང་བཅས་པའི་ཐུགས་དམ་བསྐང་།།
རི་དྭགས་ རྒྱལ་ པོ་ཁྲོས་ པའི་སྟེང་། །ཁྱབ་བདག་ ཡེ་ ཤེས་ མཁའ་འགྲོ་མ། །སྐུ་
གསུམ་ཞལ་ ལྡན་ ཕར་ ཕྱིན་ ཕྱག །ལྷ་མོ་བཅུ་གཉིས་འཁོར་དང་བཅས། །དམ་
- 296 -



དཔལ་ལྡན་རྒྱུད་སྡེ་བཞིའི་བསྐང་བ་ཉེ་བར་བསྡུས་པ།
རྫས་ གཏོར་ མའི་ ཐུགས་ དམ་བསྐང་། །ཧཱུཾ། ཆོས་ འབྱུང་ གྲུ་གསུམ་འབར་ བའི་
དབུས། །ཡེ་ཤེས་ལྔ་ལྡན་ཡུམ་ཆེན་སྐུ། །སྐུ་མདོག་དམར་མོ་གར་མཁན་ཅན། །
རིགས་བཞི་མཁའ་འགྲོའི་ཚོགས་དང་བཅས། །རྒྱན་དང་ཆ་ལུགས་རྫོགས་པར་
ལྡན། །བསྐང་ངོ་མཆོད་དོ་ཐུགས་དམ་བསྐང་། །མཆོག་དང་ཐུན་མོང་དངོས་གྲུབ་
སྩོལ། །རྡོ་རྗེ་ཕག་མོ་དོན་གྲུབ་མ། །མཁའ་སྤྱོད་དཀར་དམར་དབུ་བཅད་མ། །ཀུ་
རུ་ཀུ་ལེ་ཕག་དཀར་སོགས། །མ་རྒྱུད་ལྷ་ཚོགས་ཐུགས་དམ་བསྐང་། །ཐུགས་དམ་
བསྐང་བའི་བྱིན་རླབས་ཀྱི། །བདག་ཅག་བྱང་ཆུབ་བསྒྲུབ་པ་ལ། །ཕྱི་ནང་བར་
ཆད་རབ་བསལ་ནས། །སྤངས་རྟོགས་མ་ལུས་མཐར་ཕྱིན་མཛོད། །ཧཱུྃ། ཞེ་སྡང་
རྣམ་དག་དཀྱིལ་འཁོར་ན། །བཅོམ་ལྡན་རྡོ་རྗེ་འཇིགས་བྱེད་ནི། །སྒོ་དགུ་འགགས་
པའི་ཞལ་དགུ་པ། །གསལ་བྱེད་རྣམ་དག་སོ་བཞི་ ཕྱག །གདུག་པ་འདུལ་ ཕྱིར་
མཚོན་ཆ་འཛིན། །སྟོང་ ཉིད་ བཅུ་ དྲུག་ ཞབས་དག་གིས། །སོ་ཅན་ བརྒྱད་ དང་
འདབ་ཆགས་བརྒྱད། །བདུད་བཞི་བཅས་པ་མཉམ་པར་མནན། །རྡོ་རྗེ་འཇིགས་
བྱེད་ཐུགས་དམ་བསྐང་། །སྐུ་ལ་རུས་རྒྱན་ཐོད་རློན་སྤྲས། །སྦོམ་ཐུང་ལིང་ག་གྱེན་
དུ་ལངས། །ཧཱུཾ་ཕཊ་སྒྲ་སྒྲོག་གཤིན་རྗེ་འདུལ། །མཐོང་བ་ཙམ་གྱིས་ལྷ་ཡང་སྐྲག །
རྡོ་རྗེ་འཇིགས་བྱེད་ཐུགས་དམ་བསྐང་། །ཧ་ཧའི་གད་མོ་སྟོང་གསུམ་འགེངས། །
རོ་ལངས་བརྒྱད་ཀྱི་ཐུགས་དམ་བསྐང་། །རྣལ་འབྱོར་བར་ཆད་སེལ་མཛད་པ། །
ཕྱོགས་སྐྱོང་བཅུ་ཡི་ཐུགས་དམ་བསྐང་། །གཤིན་རྗེ་ཕོ་མོ་མ་ཧེའི་སྟེང་། །འཇམ་
དཔལ་དགྲ་ནག་བརྗིད་པའི་མདངས། །རྣམ་རྟོག་འཇོམས་མཛད་མཚོན་ཆ་འཛིན།།
ཕྱག་རྒྱ་དྲུག་གིས་སྐུ་ལ་སྤྲས། །དུས་དགྲ་འཁོར་བཅས་ཐུགས་དམ་བསྐང་། །ཁྲོ་
བོ་རྒྱལ་པོའི་གདོང་དྲུག་འཇིགས། །མིག་དྲུག་ལག་དྲུག་སྟོབས་དང་ལྡན། །གཤིན་
- 297 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
རྗེ་མཐར་མཛད་བཅོམ་ལྡན་འདས། །གདོང་དྲུག་ལྷ་ཚོགས་ཐུགས་དམ་བསྐང་། །
པད་ཉི་གླང་རྒོད་མ་ཧེའི་སྟེང་། །ཁྲོ་རྒྱལ་གཤིན་རྗེ་གཤེད་པོ་ནི། །མདོག་དམར་
ཐོད་དབྱུག་གླད་ལ་བསྐོར། །རོ་ལངས་མ་ཡིས་མགུལ་ནས་འཁྱུད། །གཤེད་དམར་
ལྷ་ཚོགས་ཐུགས་དམ་བསྐང་། །བདག་ཅག་དཔོན་སློབ་འཁོར་བཅས་ཀྱི། །བདུད་
དང་གཤིན་རྗེའི་འཇིགས་པ་སོལ། །ས་ལམ་ཡོན་ཏན་རབ་རྫོགས་ནས། །རྡོ་རྗེ་
འཆང་ཆེན་ཐོབ་པར་མཛོད། །ཧཱུྃ། རབ་འཇིགས་དུར་ཁྲོད་འབར་བ་རུ། །ཁྲོ་རྒྱལ་
རྡོ་རྗེ་ཧཱུྃ་མཛད་དེ། །ཞལ་གསུམ་ཕྱག་དྲུག་འཇིགས་པའི་སྐུ། །འཁོར་དང་བཅས་
པའི་ཐུགས་དམ་བསྐང་། །ཆོས་ཉིད་རྣམ་དག་ཧེ་རུ་ཀ །དཔའ་བོ་ཆེན་པོ་ཡུམ་
དང་བཅས། །འཁོར་ཆེན་ལྷ་ཚོགས་ཐུགས་དམ་བསྐང་། །འཇམ་པའི་རྡོ་རྗེ་ལྷ་ཡི་
ཚོགས། །མི་བསྐྱོད་རྡོ་རྗེ་ལ་སོགས་པ། །གསང་འདུས་ལྷ་ཚོགས་ཐུགས་དམ་བསྐང་།།
ཧཱུྃ། བདེ་སྟོང་རོལ་བའི་དཀྱིལ་འཁོར་ནས། །གདུག་པ་ཀུན་སྒྲོལ་བཅོམ་ལྡན་འདས།།
རྟ་མགྲིན་ཡང་གསང་འཁྲོས་པའི་རྒྱལ། །ཁྲོ་མོ་གར་གྱི་དབང་ཕྱུག་རོལ། །ཡབ་
ཡུམ་གཉིས་མེད་ཐུགས་དམ་བསྐང་། །དབང་ཆེན་ཞི་དང་སྒོ་མ་བཞི། །འཁོར་དང་
བཅས་པའི་ཐུགས་དམ་བསྐང་། །ཕ་རྒྱུད་ལྷ་ཚོགས་འཁོར་བཅས་ཀྱིས། །བདག་
ཅག་ཐུགས་རྗེ་ལེགས་བཟུངས་ནས། །བླ་མེད་རྒྱུད་སྡེའི་དོན་རྟོགས་ཤོག །
ཧཱུྃ། ངན་སོང་མ་ལུས་མཐར་མཛད་པ། །སྦྱོང་རྒྱུད་བཅུ་གཉིས་ལྷ་ཡི་ཚོགས།།
འཁོར་དང་བཅས་པའི་ཐུགས་དམ་བསྐང་། །ཆོས་དབྱིངས་རྡོར་དབྱིངས་གཙུག་
དགུ་སོགས། །རྣལ་འབྱོར་ལྷ་ཚོགས་ཐུགས་དམ་བསྐང་། །ཁམས་གསུམ་རྣམ་རྒྱལ་
ཀང་ཀ་ནི། །དཔལ་མཆོག་དང་པོ་སངས་རྒྱས་སོགས། །རྣལ་འབྱོར་རྒྱུད་ཀྱིས་ལྷ་
ཚོགས་རྣམས། །འགྲོ་ཀུན་ངན་སོགས་སྡུག་བསྔལ་ལས། །བསྒྲལ་ནས་རྣམ་མཁྱེན་
- 298 -



དཔལ་ལྡན་རྒྱུད་སྡེ་བཞིའི་བསྐང་བ་ཉེ་བར་བསྡུས་པ།
ཐོབ་པར་ཤོག །ཧཱུཾ། མཁའ་དབྱིངས་རྣམ་དག་གཞལ་ཡས་ནས། །རྣམ་སྣང་མངོན་
བྱང་ལ་སོགས་ཏེ། །སྤྱོད་པ་རྒྱུད་ཀྱི་ལྷ་ཡི་ཚོགས། །འཁོར་དང་བཅས་པའི་ཐུགས་
དམ་བསྐང༌། །ཐུགས་དམ་བསྐང་བའི་བྱིན་རླབས་ཀྱིས། །སེམས་ཅན་རྒྱ་མཚོ་སྨིན་
པར་མཛོད། །
ཧཱུྃ། སྲ་བརྟན་འཁོར་ལོ་འབར་བ་རུ། །འགྲོ་བཟང་གཏུམ་པོ་གོས་སྔོན་ཅན།།
ཨུ་ཙརྒྱ་དང་གསང་བདག་སོགས། །ཕྱག་ན་རྡོ་རྗེ་ལྷ་ཡི་ཚོགས། །ཕྱི་ནང་མཆོད་
པའི་ཐུགས་དམ་བསྐང༌། །གདུགས་དཀར་ཅན་དང་རྣམ་པར་རྒྱལ། །སྒྲོལ་མ་ལྷ་
མོ་འོད་ཟེར་ཅན། །ལོ་མ་ཅན་དང་ཤ་བ་རི། །འཁོར་དང་བཅས་པའི་ཐུགས་དམ་
བསྐང་། །རྣལ་འབྱོར་བར་ཆད་བསལ་དུ་གསོལ། །མི་གཡོ་བ་དང་ནམ་མཁའ་
ལྡིང་། །སྤྱན་རས་གཟིགས་དང་དོན་ཡོད་ཞགས། །དབྱངས་ཅན་མ་དང་སོ་སོར་
འབྲང་། །སྟོང་ཆེན་རབ་འབྱམས་རྨ་བྱ་ཆེ། །གསང་སྔགས་ རྗེས་འཛིན་བསིལ་
བའི་ཚལ། །འཁོར་དང་བཅས་པའི་ཐུགས་དམ་བསྐང་། །ངན་རྟོག་དྲི་མ་མཐར་
མཛད་པ། །རྣམ་འཇོམས་ལྷ་ཚོགས་ཐུགས་དམ་བསྐང་། །དཔལ་ལྡན་བྱ་རྒྱུད་ལྷ་
ཚོགས་ཀྱིས། །བདག་ལ་མཆོག་གི་དངོས་གྲུབ་སྩོལ། །
ཧཱུཾ། རྡོ་རྗེ་ཁང་བརྩེགས་འབར་བ་རུ། །ཁྲོ་བོ་དབང་པོ་རྡོ་རྗེ་ཤུགས། །ཁྲོ་རྒྱལ་
བཅུ་ཡི་ཐུགས་དམ་བསྐང་། །ཟད་པར་བཅུ་དང་ཕྱོགས་སྐྱོང་བཅུ། །གཟའ་ཆེན་བཅུ་
དང་ཀླུ་རྒྱལ་བཅུ། །འབྱུང་པོ་བཅུ་ཡི་ཐུགས་དམ་བསྐང་། །གཟའ་དང་དྲང་སྲོང་རྒྱུ་
སྐར་ཚོགས། །བཅུ་གཉིས་ཁྱིམ་དང་ཆ་བཅུ་དྲུག །ནག་པོ་ཆེ་དང་བྷིང་གི་ཚོགས།།
འཁོར་དང་བཅས་པའི་ཐུགས་དམ་བསྐང་། །བདག་ཅག་རྣལ་འབྱོར་འཁོར་བཅས་
ལ། །སྲུང་སྐྱོབ་བྱིན་གྱིས་རླབས་པ་སོགས། །རྡོ་རྗེ་འཛིན་པའི་བཀའ་བཞིན་མཛོད།།
- 299 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཧཱུྃ། རབ་འཇིགས་དུར་ཁྲོད་རོལ་བའི་ཀློང་། །བཅོམ་ལྡན་རྡོ་རྗེ་ནག་པོ་ཆེ། །མཐིང་
ནག་གྲི་ཐོད་ཐུགས་ཀར་འཛིན། །མཧཱ་ཀ་ལའི་ཐུགས་དམ་བསྐང་། །བྷྱོ༔ ཡུམ་ཆེན་
ཨེ་ཀ་ཙ་ཏི་དང་། །འདོད་ཁམས་དབང་ཕྱུག་དཔལ་ལྷ་མོ། །གནོད་སྦྱིན་ཡབ་ཡུམ་
པུ་ཊའི་ཚོགས། །འཁོར་དང་བཅས་པའི་ཐུགས་དམ་བསྐང་། །དགྲ་བགེགས་ལོག་
འདྲེན་བར་ཆད་རྣམས། །དྲག་པོའི་ལས་ཀྱིས་བསྒྲལ་བར་མཛོད། །ཧཱུྃ། སྲིད་པའི་
གུར་ཆེན་བརྩེགས་པ་རུ། །ཆོས་སྐྱོང་ཆེན་པོ་ཞལ་བཞི་པ། །ཡུམ་ཆེན་བཞི་དང་
སྤྲུལ་པའི་ཚོགས། །ཤ་ཁྲག་གཏོར་མའི་ཐུགས་དམ་བསྐང་། །སངས་རྒྱས་བསྟན་
པ་རྒྱས་པར་མཛོད། །ཧཱུྃ། དཔལ་ལྡན་མགོན་པོ་ཕྱག་དྲུག་པ། །ཀྱེ་དྲ་པ་ལ་བཀའ་
བསྡོད་བཞི། །ཕྱོགས་སྐྱོང་བཅུ་ཡི་ཐུགས་དམ་བསྐང་། །དགེ་ལེགས་ཆོས་མཛད་
བསྲུང་ དུ་ གསོལ། །ཧཱུྃ། ཡེ་ཤེས་མགོན་པོ་ཕྱག་བཞི་པ། །བྱ་རོག་གདོང་ཅན་
ཐུགས་དམ་བསྐང་། །ཨ་གྷོ་ར་དང་བེར་ནག་ཅན། །དུད་སེལ་ལྷ་མོའི་ཐུགས་དམ་
བསྐང་། །རྒྱལ་བའི་བསྟན་པ་དར་བར་མཛོད། །ཧཱུཾ། རིན་ཆེན་གཏེར་གྱི་ཕོ་བྲང་
ན། །ཆོས་སྐྱོང་རྒྱལ་ཆེན་རྣམ་ཐོས་སྲས། །སེང་གེའི་སྟེང་ན་རྣམ་པར་འགྱིངས། །
རྣམ་སྲས་ཆེན་པོའི་ཐུགས་དམ་བསྐང་། །ཛམ་བྷ་ལ་དང་གནོད་སྦྱིན་བརྒྱད། །
འཁོར་དང་བཅས་པའི་ཐུགས་དམ་བསྐང་། །བདག་ཅག་དེང་ནས་བྱང་ཆུབ་བར།།
ནོར་ལྷ་ཆེན་པོའི་ཁྱེད་རྣམས་ཀྱིས། །དངོས་གྲུབ་མ་ལུས་སྩལ་དུ་གསོལ། །ཧཱུྃ། ལྷོ་
ཕྱོགས་ ལྕགས་ ཀྱི་ གྲོང་ཁྱེར་དུ། །ཆོས་ ཀྱི་ རྒྱལ་ པོ་མ་ཧེ་གདོང་། །ཐོད་དབྱུག་
ཞགས་པ་དགྲ་བགེགས་འཆིངས། །མ་ཧེ་ནག་པོའི་སྟེང་ནས་རོལ། །ཡ་མ་ར་ཙའི་
ཐུགས་དམ་བསྐང་། །གཉིས་མེད་སྦྱོར་བའི་ཡུམ་ཆེན་མོ། །ཐོད་པ་རྩེ་གསུམ་དགྲ་
ལ་བསྣུན། །ཙ་ མུན་དྲི་ ཡི་ཐུགས་དམ་བསྐང་། །གཤིན་རྗེ་ཕོ་བརྒྱད་མོ་བརྒྱད་
- 300 -



དཔལ་ལྡན་རྒྱུད་སྡེ་བཞིའི་བསྐང་བ་ཉེ་བར་བསྡུས་པ།
བཅས། །ཆོས་རྒྱལ་འཁོར་བཅས་ཐུགས་དམ་བསྐང་། །བདག་ཅག་དཔོན་སློབ་
འཁོར་བཅས་ཀྱིས། །གཤིན་རྗེའི་ཁྲམ་ ཁ་དགྲ་ལ་བསྒྱུར། །བཅོལ་བའི་འཕྲིན་
ལས་འགྲུབ་པར་མཛོད། །
ཧཱུྃ། བླ་མ་ཡི་དམ་ཆོས་སྐྱོང་དགོངས། །བདག་ཅག་རྣལ་འབྱོར་སྒྲུབ་པ་པོ། །
གནོད་ཅིང་འཚེ་བར་བྱེད་པ་ཡི། །བགེགས་རིགས་སྟོང་ཕྲག་བརྒྱད་ཅུ་བཟློག །
ནད་རིགས་བཞི་བརྒྱ་རྩ་བཞི་བཟློག །ཡེ་འདྲོག་སུམ་བརྒྱ་དྲུག་ཅུ་བཟློག །རྐྱེན་
ངན་ཉི་ཁྲི་ཆིག་སྟོང་བཟློག །ལྟས་ངན་བརྒྱད་ཅུ་རྩ་གཅིག་བཟློག །གདོན་རིགས་
ཉི་ཁྲི་ཆིག་སྟོང་བཟློག །དུས་མིན་འཆི་བ་བརྒྱད་རྣམས་བཟློག །གློ་བུར་བཞི་བརྒྱ་
རྩ་བཞི་བཟློག །རྨི་ལམ་ངན་དང་མཚན་ལྟས་སྡིག །མི་མཐུན་རྐྱེན་དང་བར་ཆད་
རྣམས། །བསྟན་པའི་དགྲ་བོའི་སྟེང་དུ་བསྒྱུར། །དགྲ་བོ་འཁོར་བཅས་བསྒྲལ་དུ་
གསོལ། །སངས་རྒྱས་བསྟན་པ་རྒྱལ་པར་མཛོད། །
ཧཱུྃ། བླ་མ་ཡི་དམ་ཆོས་སྐྱོང་ཚོགས། །བརྩེ་བ་ཆེན་པོས་དགོངས་སུ་གསོལ།།
བདག་ཅག་རྣལ་འབྱོར་འཁོར་བཅས་རྣམས། །རྡོ་རྗེ་ཐེག་པའི་སྒོར་ཞུགས་ཀྱང་།།
རྩ་ ལྟུང་བཅུ་བཞིའི་ཉེས་བྱས་དང༌། །བྱང་སེམས་སྡོམ་ པའི་ལྟུང་བ་བཅུ། །ཉན་
ཐོས་སྡོམ་པའི་ལྟུང་བ་ལྔ། །དམ་ཚིག་ཉམས་ཆག་སོ་སོར་བཤགས། །དམ་རྫས་
མ་ཚང་བཅའ་སྦྱོར་ནོར། །རྒྱུ་ཆུང་ཕུད་ཉམས་ལྷག་མ་འདྲེས། །ལོ་ཟླའི་དུས་མཆོད་
འཆགས་ལ་སོགས། །ཡེ་ཤེས་སྤྱན་ཅན་རྣམས་ལ་བཤགས། །བཟོད་གསོལ་ཚངས་
སྤྱོད་ དངོས་ གྲུབ་ སྩོལ། །དེ་ ལྟར་ ཐུགས་ དམ་ བསྐང་ བའི་མཐུས། །ཐུབ་ དབང་
བསྟན་པ་རབ་རྒྱས་ཤིང་། །གསང་སྔགས་རྡོ་རྗེ་ཐེག་པའི་མཆོག །ཕྱོགས་དུས་ཀུན་
ནས་རྒྱས་པར་མཛོད། །བསྟན་འཛིན་ད་ལྟའི་ཞལ་བཞུགས་པ། །བླ་མ་རྡོ་རྗེ་སློབ་
- 301 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༢༽
དཔོན་གྱི། །སྐུ་ཚེ་འདུ་བྱེད་བརྟན་པ་དང་། །འཕྲིན་ལས་དར་ཞིང་རྒྱས་པར་མཛོད།།
ཕྱོགས་བཅུའི་དགེ་འདུན་རྒྱ་མཚོ་ཡི། །ཆོས་སྤྱོད་བསྒྲུབ་པ་འཕེལ་བ་དང་། །སྦྱིན་
བདག་ ཚེ་ རིང་ ནད་ མེད་ ཅིང་། །ཚོགས་ གཉིས་ རྒྱ་ མཚོ་ རྫོགས་ པར་མཛོད། །
ཕྱོགས་བཅུའི་ནམ་མཁའི་མཐས་གཏུགས་པ། །སེམས་ཅན་མ་ལུས་དོན་གྱི་ཕྱིར།།
ཐུབ་དབང་མཛད་སྤྱོད་ཇི་ལྟ་བར། །བདག་གིས་སྤྱོད་པའང་དེ་འདྲར་ཤོག །
རྒྱུད་སྡེ་རྣམ་བཞིའི་བསྐང་བ་འདི། །བསྡུས་པར་མོས་པའི་དོན་སླད་དུ། །ཆོས་གྲགས་དཔལ་
གྱིས་བསྐུལ་བའི་ངོར། །ཤེས་རབ་རྒྱལ་མཚན་དཔལ་ གྱིས་སྦྱར། །བདག་ནི་བླ་མར་འཛིན་རྣམས་
ཀྱིས། །ཆོས་འདི་ཚུལ་བཞིན་བསྒྲུབས་གྱུར་ནས། །བླ་མ་ཡི་དམ་ཆོས་སྐྱོང་གིས། །བྱིན་རླབས་འཇུག་
པར་ཐེ་ཚོམ་མེད། །
དཔལ་ལྡན་རྒྱུད་སྡེ་བཞིའི་བསྐང་བ་ཉེ་བར་བསྡུས་པ་འདི་ཡང་། བསླབ་གསུམ་ཡོན་ཏན་མཐའ་ཡས་
ཀྱིས་སྤུས་པའི་ཀུན་སྤངས་ཆོས་གྲགས་དཔལ་ གྱིས་གསོལ་བ་བཏབ་པའི་ངོར། རྟོན་པ་བཞི་ལྡན་
གྱིས་ཆུ་ཕོ་རྟ(༡༣༤ ༢༠འི་ལོ་ཆུ་སྟོད་ཟླ་བའི་ཚེས་བཞི་ལ་གློ་བུར་སྟོང་ཆེན་དུ་སྦྱར་བའོ།། །།དགེའོ།།
ལེགས་སོ། །བཀྲ་ཤིས།
《མ་དཔེ་ནི་འཛམ་ཐང་པར་མ་ཡིན།)
- 302 -



༄༅། །རྒྱུད་སྡེ་བཞིའི་བསྐང་བ་ཉུང་ངུ་དོན་གསལ་
ཞེས་བྱ་བ་བཞུགས་སོ། ། །
ན་མཤྲཱི་ཀཱ་ལ་ཙཀྲ་ཡ། རྒྱལ་བ་སྐུ་བཞིའི་བདག་ཉིད་བཅོམ་ལྡན་འདས་རྒྱུད་སྡེ་བཞིའི་
ལྷ་ཚོགས་ཐམས་ཅད་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །ཐུགས་བརྩེ་བ་ཆེན་
པོས་རྗེས་སུ་བཟུང་དུ་གསོལ།
གཞི་འབྲས་ངོ་བོ་དབྱེར་མེད་པ། །རྒྱུད་སྡེ་བཞི་ཡི་ལྷ་ཚོགས་ཀྱི། །ཐུགས་དམ་བསྐང་བ་བྱེད་འདོད་
པས། །བསད་ཤ་མ་འདྲེས་མཆོད་གཏོར་བཤམས། །སྡོམ་གསུམ་ལྡན་པའི་རྣལ་འབྱོར་པས། །སྔོན་འགྲོ་
ནས་བཟུང་བདག་མདུན་སྒྲུབ། །གཏོར་འབུལ་ཚོགས་མཆོད་སོང་ནས་སུ། །དུང་འབུད་དར་ཕྱར་འདི་
སྐད་དབྱངས། །
ཧཱུྃ། རྩ་བརྒྱུད་བླ་མ་ཡི་དམ་ལྷ། །དཔའ་བོ་མཁའ་འགྲོ་ཆོས་སྐྱོང་ཚོགས། །
གནས་མཆོག་ལྷ་ཡི་གཞལ་ཡས་འདིར། །ཐུགས་དམ་བསྐང་ཕྱིར་གཤེགས་སུ་གསོལ།།
སེང་ཁྲི་ཉི་ཟླ་པདྨའི་སྟེང་། །ཡིད་འོད་གདན་ལ་བཞུགས་ནས་ཀྱང་། །བདག་སོགས་
མགོན་མེད་སེམས་ཅན་ཀུན། །ཉོན་མོངས་སྡིག་སྒྲིབ་སྦྱངས་དུ་གསོལ། །རྡོ་རྗེ་འཆང་
སོགས་བཀའ་བརྒྱུད་ཚོགས། །སྤྲུལ་ སྐུ་ ཆོས་ རྒྱལ་ རིགས་ལྡན་བཅས། །སྐྱབས་
མཆོག་དཔལ་ལྡན་བླ་མ་རྣམས། །ལྟ་སྤྱོད་མཆོད་པའི་ཐུགས་དམ་བསྐང་། །བདག་
ཅག་དཔོན་སློབ་འཁོར་བཅས་རྣམས། །དེང་ནས་བྱང་ཆུབ་སྙིང་པོའི་བར། །བླ་མ་
མཆོག་གིས་རྗེས་བཟུང་ནས། །ཐོས་བསམ་སྒོམ་གསུམ་མཐར་ཕྱིན་ཤོག །ཧཱུཾ། ཆོས་
དབྱིངས་ཡེ་ཤེས་གཞལ་ཡས་སུ། །བཅོམ་ལྡན་དུས་ཀྱི་འཁོར་ལོ་མཆོག །དྲུག་བརྒྱ་
- 303 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽་
སོ་བཞི་འཁོར་དང་བཅས། །ཡོངས་རྫོགས་ལྷ་ཚོགས་ཐུགས་དམ་བསྐང་། །མ་རིག་
ཕུང་ཁམས་འཁོར་ལོ་ཡི། །རྣམ་དག་རང་བཞིན་འོད་གསལ་མཆོག །བདུན་ཅུ་དོན་
བཞི་ འཁོར་ དང་ བཅས། །སྡོམ་ཆེན་ལྷ་ཚོགས་ཐུགས་དམ་བསྐང་། །ཀུན་རྫོབ་
ཕུང་ཁམས་ལས་དབང་བཅས། །རྣམ་དག་དོན་དམ་ཡེ་ཤེས་ལྷ། །གསང་འདུས་
རིགས་དྲུག་ ལྷ་ཡི་ཚོགས། །བརྒྱ་ ཕྲག་ སོ་གཉིས་ཐུགས་དམ་བསྐང་
། །གློ་བུར་
རླུང་མཁྲིས་བད་ཀན་ སོགས། །སྟོང་ གཞི་ གཞན་ མཆོག་ཆོས་ ཀྱི་དབྱིངས། །སྒྱུ་
འཕྲུལ་དྲྭ་བ་རིགས་གསུམ་ལྷ། །བརྒྱ་ ཕྲག་སོ་བདུན་ཐུགས་དམ་བསྐང་། །ཉོན་
མོངས་རྩ་ ཁམས་རྣམ་དག་པ། །ཆོས་ཉིད་དྲུག་ཅུ་རྩ་གཉིས་ལྷ། །འཁོར་ལོ་སྡོམ་
ཆུང་འཁོར་དང་བཅས། །ཀུན་བཟང་མཆོད་པས་ཐུགས་དམ་བསྐང་། །འཁོར་བའི་
ལོ་གསུམ་ཕྱོགས་གསུམ་གྱིས། །ཚེས་ཞག་རྣམ་དག་བཅོམ་ལྡན་འདས། །དཔལ་
ལྡན་རྒྱུ་སྐར་ལྷ་ཡི་ཚོགས། །མཁའ་ལ་མི་བདག་གཉིས་མེད་རྒྱུད། །དུ་མ་རོ་གཅིག་
ཆོས་ཀྱི་དབྱིངས། །ཁྱེད་ཀྱི་ཐུགས་དམ་བསྐང་བའི་མཐུས། །བདག་ཅག་དཔོན་
སློབ་འཁོར་བཅས་རྣམས། །ཟུང་འཇུག་རྡོ་རྗེའི་རྣལ་འབྱོར་མཆོག །བསྒོམས་ནས་
བདེ་སྟོང་དབྱེར་མེད་པ། །ཆོས་ཉིད་ཡེ་ཤེས་ལྷ་ཡི་ཚོགས། །གཉིས་མེད་རྒྱུད་ཀྱི་
ཞལ་མཐོང་ཤོག །ཧཱུྃ། ཨེ་ཡིག་སྟོང་ཆེན་གཞལ་ཡས་སུ། །ཡོངས་གྲུབ་དགུ་ཡི་ངོ་
བོ་ཉིད། །དགྱེས་རྡོར་ལྷ་དགུ་མཁའ་འགྲོ་ལྔ། །ཧེ་རུ་ཀ་ཡི་ཐུགས་དམ་བསྐང་། །
ལྷ་དགུ་མཁའ་འགྲོ་རྒྱ་མཚོ་དང་། །ལྷ་ལྔ་ལྷ་བདུན་ཡེ་ཤེས་སྐུ། །དྲུག་ཅུ་རྩ་གཉིས་
འཁོར་དང་བཅས། །བདེ་མཆོག་ལྷ་ཚོགས་ཐུགས་དམ་བསྐང་། །ཉོན་མོངས་དུག་
ལྔ་སྟོང་པའི་གཞིར། །ཆོས་ཉིད་ཡེ་ཤེས་ལྔ་ཡི་དངོས། །མཧཱ་མ་ཡ་ལྷ་ལྔ་དང་། །ལྷ་
དྲུག་དཔའ་ཅིག་ཐུགས་དམ་བསྐང་། །མ་རིག་འདུ་བྱེད་ལྔ་བཅུ་དང་། །རྩ་བརྒྱད་
- 304 -



རྒྱུད་སྡེ་བཞིའི་བསྐང་བ་ཉུང་ངུ་དོན་གསལ།
གདོད་ནས་རྣམ་དག་པ། །གདན་བཞི་རྣལ་འབྱོར་ནམ་མཁའི་ལྷ། །ལྔ་བཅུ་རྩ་
བརྒྱད་ཐུགས་དམ་བསྐང༌། །ཀུན་གཞི་གློ་བུར་དྲི་མའི་ཚོགས། །རྣམ་དག་སངས་
རྒྱས་ཐོད་པའི་ལྷ། །ཉེར་ལྔ་ལྷ་དགུའི་ཐུགས་དམ་བསྐང་། །དཔལ་ལྡན་ཡེ་ཤེས་
མཁའ་འགྲོ་མ། །གཙོ་འཁོར་བཅུ་གཉིས་ཐུགས་དམ་བསྐང་། །ཡུམ་ཆེན་ཀུ་རུ་ཀུ་
ལེའི་ཚོགས། །ཉེར་གསུམ་འཁོར་བཅས་ཐུགས་དམ་བསྐང༌། །རྣམ་རྟོག་འཇོམས་
མཛད་བཅོམ་ལྡན་འདས། །འཕྲིན་ལས་ཀུན་སྩོལ་དབང་སྒྲོལ་ཡུམ། །ཉེར་གཅིག་
བཅུ་གཅིག་སྒྲོལ་མའི་ཚོགས། །སྤྲོས་བྲལ་མཆོད་པས་ཐུགས་དམ་བསྐང་། །བྱང་
ཕྱོགས་སོ་བདུན་རྣམ་པར་དག །ཕག་མོ་སོ་བདུན་ཐུགས་དམ་བསྐང་། །འཕོ་ཆེན་
བཅུ་ གཉིས་ འགག་པའི་ གཞི། །མཁའ་ འགྲོ་བཅུ་གཉིས་ཐུགས་དམ་བསྐང་། །
ཡོངས་གྲུབ་དགུ་ཡི་ངོ་བོ་ཉིད། །ཕག་མོ་ལྷ་དགུའི་ཐུགས་དམ་བསྐང་། །སྐྱེ་མཆེད་
བཅུ་གཉིས་རྣམ་དག་ལྷ། །དོན་གྲུབ་བཅུ་གཉིས་ཐུགས་དམ་བསྐང་། །རྣམ་ཤེས་
ཚོགས་བརྒྱད་སྟོང་པའི་ལྷ། །མཁའ་སྤྱོད་ལྷ་བརྒྱད་ཐུགས་དམ་བསྐང་། །ས་ཆེན་
བཅུ་གཉིས་ངོ་བོ་ཉིད། །དབུ་བཅད་བཅུ་གཉིས་ཐུགས་དམ་བསྐང་། །ཀུན་རྫོབ་
མ་རིག་ཉི་མའི་ཚོགས། །སྟོང་གཞི་རྡོ་རྗེ་ཉི་མ་ཆེ། །ཨེ་ཡིག་སྟོང་ཆེན་ཤེས་རབ་
མཆོག །མ་རྒྱུད་ལྷ་ཡི་ཞལ་མཐོང་ཤོག །ཧཱུྃ། ཞེ་སྡང་རྣམ་དག་དཀྱིལ་འཁོར་ནས།།
རྣམ་རྟོག་གཤིན་རྗེ་མཐར་མཛད་པ། །རྡོ་རྗེ་འཇིགས་བྱེད་ཐུགས་དམ་བསྐང་། །
དོན་དམ་འགོག་བདེན་ངོ་བོ་ཉིད། །དགྲ་ནག་བཅུ་གསུམ་ཐུགས་དམ་བསྐང་། །
རིགས་དྲུག་སེམས་ཅན་འདུལ་བའི་གཙོ། །གདོང་དྲུག་བཅུ་བདུན་ཐུགས་དམ་
བསྐང་། །དུག་ལྔའི་དགྲ་ལས་རབ་རྒྱལ་བ། །གཤེད་དམར་ལྷ་ལྔའི་ཐུགས་དམ་
བསྐང་། །གཞན་ མཆོག་ བཅུ་ བདུན་ བརྙེས་ པའི་ དཔལ། །ཧཱུྃ་ མཛད་བཅུ་བདུན་
- 305 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
ཐུགས་དམ་བསྐང་། །མ་འདྲེས་བཅོ་བརྒྱད་རྫོགས་པའི་མཆོག །འཁོར་ཆེན་བཅོ་
བརྒྱད་ཐུགས་དམ་བསྐང་། །རྒྱལ་བའི་གསང་སྒྲུབ་ལས་བྱུང་བའི། །གསང་འདུས་
ལྷ་ཚོགས་ཐུགས་དམ་བསྐང་། །ཕྱི་ནང་བདུད་བཞི་མཐར་མཛད་པ། །ཡང་གསང་
ཁྲོས་ པ་ ལྷ་དགུ་དང་། །བཅུ་བདུན་བཅོ་བརྒྱད་ཁྲོ་རྒྱལ་ཚོགས། །རྟ་མགྲིན་ལྷ་
ཚོགས་ཐུགས་དམ་བསྐང་། །ཀུན་རྫོབ་མ་རིག་ཟླ་བ་ཡི། །དྲི་མ་གདོད་ནས་སྟོང་
བའི་གཞིར། །རྡོ་རྗེ་ཟླ་བ་དྲི་མེད་འོད། །ཝཾ་ཡིག་ཐབས་རྒྱུད་བདེ་ཆེན་ལྷ། །ཕ་རྒྱུད་
ལྷ་ཡི་ཞལ་མཐོང་ཤོག །ཧཱུཾ། ཆོས་ཉིད་རྣམ་དག་དཀྱིལ་འཁོར་ནས། །ཀུན་རིག་
ལྷ་ ཚོགས་ ཐུགས་ དམ་ བསྐང་། །བྱང་ ཕྱོགས་ སོ་ བདུན་ རྣམ་ པར་ དག །རྡོར་
དབྱིངས་སོ་བདུན་ཐུགས་དམ་བསྐང་། །ཆོས་དབྱིངས་བརྒྱ་ཕྲག་ཉེར་བདུན་ལྔ། །
དཔལ་མཆོག་ང་གསུམ་ཐུགས་དམ་བསྐང་། །གཙུག་དགུ་ལྷ་ཚོགས་སོ་བདུན་
དང༌། །ཁམས་གསུམ་རྣམ་ རྒྱལ་ ང་བདུན་ཚོགས། །འགྲོ་འདུལ་ལྷ་དྲུག་ཐུགས་
དམ་བསྐང་། །ངན་སོང་མཐར་མཛད་བཅོམ་ལྡན་འདས། །བདག་སོགས་འགྲོ་
ཀུན་མར་གྱུར་རྣམས། །སྲིད་པའི་ངན་འགྲོ་ལས་བཏོན་ནས། །རྣལ་འབྱོར་ལྷ་ཡི་ཞལ་
མཐོང་ཤོག །ཡེ་ཤེས་མེ་དཔུང་གཞན་ཡས་སུ། །འགྲོ་བཟང་སོ་བདུན་ཐུགས་དམ་
བསྐང་། །གཏུམ་པོ་ལྷ་ལྔ་ལྷ་དགུ་དང་། །ཨུ་ཙརྨ་དང་གོས་སྔོན་ཅན། །རྣལ་འབྱོར་
བར་ཆད་སེལ་མཛད་པས། །གསང་བདག་ལྷ་ཚོགས་ཐུགས་དམ་བསྐང་། །རྒྱལ་
བའི་གཙུག་ཏོར་ལས་བྱུང་བའི། །གདུགས་དཀར་ལྷ་ཚོགས་ཞེ་དགུ་དང་། །རྣམ་
རྒྱལ་ལྷ་དགུའི་ཐུགས་དམ་བསྐང་། །ཉོན་མོངས་དུག་ལྔ་མཐར་མཛད་པ། །སོར་
འབྲང་ལྷ་ལྔའི་ཐུགས་དམ་བསྐང་། །བགེགས་རིགས་འདུལ་མཛད་བཅོམ་ལྡན་
འདས། །རྣམ་འཇོམས་ལྷ་ཚོགས་བཅུ་དགུ་དང་། །མི་གཡོ་མགོན་པོའི་ཐུགས་དམ་
- 306 -



རྒྱུད་སྡེ་བཞིའི་བསྐང་བ་ཉུང་ངུ་དོན་གསལ།
བསྐང་། །དོན་ཡོད་ཞགས་པ་ལྷ་ལྔ་དང་། །འཇིག་རྟེན་དབང་ཕྱུག་བཅུ་གཅིག་ཞལ།།
སྤྱན་རས་གཟིགས་ཀྱི་ཐུགས་དམ་བསྐང་། །བདེ་གཤེགས་རྒྱལ་བ་མི་འཁྲུགས་པ།།
ལྷ་འཁོར་བཅུ་གསུམ་ཐུགས་དམ་བསྐང་། །མ་རིག་བློ་ངན་མཐར་མཛད་པ། །
འཇམ་དབྱངས་ལྷ་ཚོགས་ཐུགས་དམ་བསྐང་། །ཕུང་བ་སེལ་མཛད་དབྱངས་ཅན་
མ། །འོད་ཟེར་ཅན་དང་ཤ་བ་རི། །ལོ་མ་ཅན་དང་ཚེ་དཔག་མེད། །ལྷ་དགུ་འཁོར་
བཅས་ཐུགས་དམ་བསྐང་། །བདག་ཅག་དེང་ནས་བྱང་ཆུབ་བར། །ལྷ་མཆོག་ཁྱེད་
དང༌ མི་ འབྲལ་ ཞིང་། །ཕྱི་ ནང་ ཉོན་ མོངས་ དགྲ་བགེགས་ ཚོགས། །རྡུལ་ ཕྲན་
བཞིན་དུ་བརླག་པ་དག །བྱ་རྒྱུད་ལྷ་ཡི་ཞལ་མཐོང་ཤོག །ཧཱུཾ། རྡོ་རྗེ་ཁང་བརྩེགས་
འབར་བ་རུ། །ཁྲོ་བོའི་དབང་པོ་རྡོ་རྗེ་ཤུགས། །སྲུང་མ་དྲུག་ཅུ་འཁོར་དང་བཅས།།
དམ་རྫས་ གཏོར་ མས་ ཐུགས་ དམ་ བསྐང་། །དགེ་ ལེགས་ བསྟན་ པ་ རྒྱས་ པར་
མཛོད། །ཧཱུཾ་དུར་ཁྲོད་འཇིགས་པའི་དཀྱིལ་འཁོར་ནས། །དཔལ་ལྡན་མཧཱ་ཀཱ་ལ་
མཆོག །པུ་ཊ་ལ་སོགས་ཕོ་ཉའི་ཚོགས། །དམ་རྫས་ཤ་ཁྲག་ཐུགས་དམ་བསྐང་།།
ཧཱུྃ། མངོན་སྤྱོད་རོལ་བའི་དཀྱིལ་འཁོར་ནས། །ལྷ་མཆོག་ཆོས་སྐྱོང་ཞལ་བཞི་པ།།
མཁའ་ འགྲོ་བཞི་ སོགས་ སྤྲུལ་ པའི་ ཚོགས། །ཤ་ཁྲག་ གཏོར་མས་ཐུགས་ དམ་
བསྐང་། །ཧཱུཾ། ཙན་དན་རྐང་གཅིག་ཤིང་དྲུང་དུ། །ཡེ་ཤེས་མགོན་པོ་ཕྱག་དྲུག་པ། །
བཀའ་སྲུང་དམ་ཅན་རྒྱ་མཚོ་ཚོགས། །ཤ་ཁྲག་གཏོར་མས་ཐུགས་དམ་བསྐང་། །
ཧཱུྃ། བསིལ་བའི་ཚལ་གྱི་དུར་ཁྲོད་ནས། །ཆོས་སྐྱོང་མགོན་པོ་ཕྱག་བཞི་པ། །ཨ་
གྷོ་ར་དང་བྱ་རོགས་གདོང་། །འཁོར་དང་བཅས་པའི་ཐུགས་དམ་བསྐང་། །བེ། རིན་
ཆེན་གཏེར་གྱི་ཕོ་བྲང་ནས། །རྣམ་སྲས་མགོན་པོ་སྤྲུལ་པའི་སྐུ། །རྟ་བརྒྱད་ལ་སོགས་
ཕོ་ཉའི་ཚོགས། །འདོད་ཡོན་མཆོད་པས་ཐུགས་དམ་བསྐང་། །ཧཱུྃ། ལྷོ་ཕྱོགས་འཆི་
- 307 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
བདག་གྲོང་ཁྱེར་ནས། །དམ་ཅན་ཆོས་ཀྱི་རྒྱལ་པོ་མཆོག །ཡང་འཁོར་གཤིན་རྗེ་
དམག་ ཚོགས་ བཅས། །མངོན་ སྤྱོད་ མཆོད་ པས་ཐུགས་དམ་བསྐང་། །ཧཱུཾ། རྒྱལ་
བའི་རྣམ་འཕྲུལ་ཆོས་སྐྱོང་ཚོགས། །མཐའ་མེད་འཁོར་བ་མ་སྟོང་བར། །དེ་སྲིད་
བསྟན་པ་བསྲུང་བ་དང་། །བདག་ཅག་དཔོན་སློབ་བསྐྱང་དུ་གསོལ། །ཕྱི་ནང་དགྲ་
བགེགས་བར་ཆད་རྣམས། །དྲག་པོའི་ལས་ཀྱིས་བསྒྲལ་བ་དང༌། །ཚེ་དང་བསོད་
ནམས་ཡེ་ཤེས་ཚོགས། །འཕེལ་ཞིང་རྒྱས་པའི་འཕྲིན་ལས་མཛོད། །བདག་ཅག་
སྐྱེ་བ་ཐམས་ཅད་དུ། །བསྟན་ལ་རབ་བྱུང་བསླབ་གསུམ་འཛིན། །ཐོས་བསམ་
སྒོམ་པ་མཐར་ཕྱིན་ནས། །ཐུབ་དབང་བསྟན་པ་འཛིན་པར་ཤོག །
རྒྱུད་སྡེ་རྣམ་བཞིའི་བསྐང་བ་འདི། །སྙོམ་ལས་ཅན་གྱི་རྨི་ལམ་དུ། །ཤ་བ་རི་པའི་ལུང་བསྟན་ནས།།
ཇོ་ནང་དཔལ་དུ་ཉུང་ངུར་བཀོད། །
རྒྱུད་སྡེ་བཞིའི་བསྐང་བ་ཉུང་ངུ་དོན་གསལ་ཞེས་བྱ་བ་འདི་ཡང་། བླ་མ་རྒྱལ་ཚབ་པས་གསོལ་བ་
བཏབ་པའི་ངོར། རྡོ་རྗེ་འཛིན་པ་དོལ་པོ་པ་ཤེས་རབ་རྒྱལ་མཚན་དཔལ་བཟང་པོས་ཤིང་ཕོ་ཁྱི༡༣༣༤ འི་
ལོ་གྲོ་བཞིན་ཟླ་བའི་ཚེས་གསུམ་དུ་སྦྱར་བའོ།། །།
འདི་ལ་བརྩོན་པའི་རྣལ་འབྱོར་པ་ལ་ཡི་དམ་རྒྱུད་སྡེ་བཞིའི་བྱིན་རླབས་འཇུག་པར་གདོན་མི་
ཟའོ།། །།
བརྒྱུད་པ་ནི། རྡོ་རྗེ་འཆང་། ཤ་བ་རི་པ། ཀུན་མཁྱེན་ཆེན་པོ། ཆོས་གྲགས་དཔལ། ཡོན་ཏན་བཟང་པོ། ཤུབྷོ།
《མ་དཔེ་ནི་འཛམ་ཐང་པར་མ་ཡིན།)
ས་བ
- 308 -



༄༅། །དཔལ་རྡོ་རྗེ་འཇིགས་བྱེད་ཀྱི་བསྐང་བ་
བྱང་ཆུབ་ལམ་འདྲེན་ཞེས་བྱ་བ་
བཞུགས་སོ། །
གཞི་འབྲས་དབྱེར་མེད་ཡི་དམ་ལྷ། །བཅོམ་ལྡན་རྡོ་རྗེ་འཇིགས་བྱེད་ཀྱི།།
བསྐང་བ་བྱང་ཆུབ་ལམ་འདྲེན་ཞེས། །བཞུགས་པ་དེ་ཡི་དབུ་ལ་གཟིགས།།
ན་མོ་གུ་རུ་ཡ་མཱནྟ་ཀ་མཱན་ལ་ ཡི་དམ་རྡོ་རྗེ་འཇིགས་བྱེད་ཀྱི། །སྒོ་ནས་དྲག་ཤུལ་སྤྱོད་པ་ཡི། །
དྲུག་ཅུ་པ་ཡི་གཏོར་བསྐང་གིས། །ཆོ་གའི་ལག་ལེན་རིམ་པ་ལས། །ཆོས་ལྡན་རྨི་ལམ་ངན་པ་འམ། །གློ་བུར་
བསྟན་དགྲ་འབྱུང་བའི་ཚེ། །གཟའ་སྐར་དྲག་པོ་འཛོམས་པ་འམ། །ཉི་ཤུ་དགུ་ཡི་ཉི་མ་ལ། །དབེན་པའི་
གནས་སུ་རྟེན་གྱི་དྲུང་། །གཏོར་མ་ཆ་ལྔ་ཁྱད་པར་དུ། །སྲན་མ་སྲ་བོ་ནས་ནག་གིས། །ཕྱེ་མ་ཁྲག་དང་
ཆང་གིས་བརྫིས། །བསད་ཤ་སྤངས་པའི་རྫས་ཀྱིས་བཀང་། །རོ་ལངས་བརྒྱད་ཀྱི་གཏོར་ཆུང་བསྐོར། །
ཕྱོགས་སྐྱོང་བཅུ་ཡི་གཏོར་མ་ནི། །དྲུག་ཅུ་རྩ་བཞིའི་རིམ་པ་ལྟར། །གྲུ་གསུམ་དུང་བདུན་ཚུལ་དུ་བརྩེགས།།
དམ་ཅན་ལས་ཀྱི་གཤིན་རྗེ་ནི། །དམར་གཏོར་གཅིག་ལ་འཁོར་བརྒྱད་ཀྱིས། །གཏོར་ཆུང་བརྒྱད་པོས་
མཐའ་ནས་བསྐོར། །དེ་རྣམས་རང་གི་གཡས་ནས་བཤམས། །ཁྲག་གིས་མཆོད་ཡོན་མེ་ཏོག་སོགས། །
མངོན་སྤྱོད་མཆོད་པ་གཡོན་དུ་བཤམས། །ནང་མཆོད་རྡོ་རྗེ་དྲིལ་བུ་དང་། །རྔ་དང་འཁར་རྔ་ཌ་མ་རུ། །ཕུད་
ཆང་ལ་སོགས་མདུན་ནས་བཤམས། །བདག་བསྐྱེད་ཆོ་ག་སྔོན་སོང་ནས། །མདུན་བསྐྱེད་མཆོད་བསྟོད་
སྔགས་བཟླས་བྱ། །གཏོར་འབུལ་དྲིལ་བསྟོད་ཚོགས་འཁོར་རྗེས། །ཡི་དམ་ལྷ་ཡི་ང་རྒྱལ་གྱིས། །འགྲོ་ཀུན་
བདུད་དང་གཤིན་རྗེ་ཡི། །འཇིགས་པ་ཀུན་ལས་སྐྱོབ་པའི་ཕྱིར། །བསམ་ལ་འདི་སྐད་རབ་ཏུ་དབྱངས།།
རྗེ
- 309 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༽
ཧཱུྃ། རྩ་བརྒྱུད་བླ་མ་རྡོ་རྗེ་འཆང་། །ཡི་དམ་རྡོ་རྗེ་འཇིགས་བྱེད་དང་། །དཔའ་བོ་
མཁའ་འགྲོ་ཆོས་སྐྱོང་རྣམས། །ཕོ་བྲང་ཡིད་འོང་གནས་འདིར་བྱོན། །དངོས་འབྱོར་
ཡིད་ཀྱིས་སྤྲུལ་པའི་ཚོགས། །རབ་འབྱམས་ནམ་མཁའ་ཀུན་བཀང་ནས། །ཀུན་
བཟང་མཆོད་སྤྲིན་རྒྱ་མཚོ་འདིས། །རྡོ་རྗེ་འཆང་གིས་ཐུགས་དམ་བསྐང་། །གཤིན་
རྗེ་མཐར་མཛད་བཅོམ་ལྡན་འདས། །རྡོ་རྗེ་འཇིགས་བྱེད་ཐུགས་དམ་བསྐང་། །
རྒྱལ་བ་བསྐྱེད་མཛད་རོ་ལངས་མ། །ཡེ་ཤེས་མཁའ་འགྲོའི་ཐུགས་དམ་བསྐང་། །
འཇམ་དབྱངས་སྤྲུལ་པ་འགྲོ་བའི་མགོན། །ལ་ལི་ཏ་ཡི་ཐུགས་དམ་བསྐང་། །གནས་
ལྔ་ རིག་ པའི་པཎྜི་ཏ། །དོན་ཡོད་རྡོ་ རྗེའི་ཐུགས་དམ་བསྐང་། །མུ་ སྟེགས་ ཕམ་
མཛད་རྫུ་འཕྲུལ་སྟོན། །ཡེ་ཤེས་འབྱུང་གནས་ཐུགས་དམ་བསྐང་། །སྒྲིབ་གཉིས་
མཐར་ མཛད་ གདུག་པ་འདུལ། །པདྨ་བཛྲ་ཐུགས་དམ་བསྐང་། །ས་ ལམ་ཡོན་
ཏན་མཐར་ཕྱིན་པ། །དྷི་པཾ་ཀ་རའི་ཐུགས་དམ་བསྐང་། །ཡི་དམ་ལྷ་ཡི་ལུང་བསྟན་
པ། །རྭ་ཆེན་ལོ་ཙཱའི་ཐུགས་དམ་བསྐང་། །ཆོས་རབ་ཡེ་ཤེས་སེང་གེའི་མཚན། །
རྭ་བ་འབུམ་སེང་ཐུགས་དམ་བསྐང༌། །རླུང་སེམས་གཉིས་ལ་རང་དབང་ཐོབ། །
རྗེ་བཙུན་རྒ་ལོའི་ཐུགས་དམ་བསྐང་། །རྒྱུད་སྡེ་རྒྱ་མཚོའི་མངའ་བརྙེས་དཔལ། །
ལོ་ཙཱ་མཆོག་ལྡན་ཐུགས་དམ་བསྐང་། །བརྒྱུད་པའི་བྱིན་རླབས་འདུས་པའི་གཏེར།།
དཔལ་ལྡན་སེང་གེའི་ཐུགས་དམ་བསྐང་། །སྡེ་སྣོད་འཛིན་པའི་ཆོས་ཀྱི་རྗེ། །སྐྱི་
སྟོན་འཇམ་དབྱངས་ཐུགས་དམ་བསྐང་། ། ཀུན་མཁྱེན་ཆེན་པོ་དོལ་པོ་པ། །བསོད་ནམས་གྲགས་
ཀྱི་ཐུགས་དམ་བསྐང་། །མཁས་པ་འབྲི་གུང་དཔལ་འཛིན་དང་། །གཉན་སྟོན་རྡོར་གྲགས་ཐུགས་དམ་བསྐང༌།།
མཁྱེན་རྟོགས་མངའ་བདག་ཀུན་དགའ་སེང་། །ཆོས་ཀྱི་སེངྒེའི་ཐུགས་དམ་བསྐང་། །དམ་པའི་རྗེས་བཟུང་
འཇམ་དབྱངས་བློ། །བློ་གྲོས་རྒྱ་མཚོའི་ཐུགས་དམ་བསྐང་། །སྔགས་འཆང་ཚུལ་ཁྲིམས་རྣམ་རྒྱལ་དང་། །དོན་
-310 -



དཔལ་རྡོ་རྗེ་འཇིགས་བྱེད་ཀྱི་བསྐང་བ་བྱང་ཆུབ་ལམ་འདྲེན།
གྲུབ་ལེགས་པའི་ཐུགས་དམ་བསྐང་། །འགྲོ་ཀུན་དགའ་བའི་སྙིང་པོའི་མཚན། །སྒྲོལ་བའི་མགོན་པོའི་ཐུགས་
དམ་བསྐང༌། །མདོ་རྒྱུད་མན་ངག་འདུས་པའི་གཏེར། །རིན་ཆེན་རྒྱ་མཚོའི་ཐུགས་དམ་བསྐང་། །ལུང་རྟོགས་
མཐར་ཕྱིན་བསྟན་པའི་བདག །བློ་གྲོས་རྣམ་རྒྱལ་ཐུགས་དམ་བསྐང༌། །ངེས་དོན་བསྟན་པ་གསལ་མཛད་པ།།
ངག་དབང་འཕྲིན་ལས་ཐུགས་དམ་བསྐང༌། །སྙིགས་དུས་བསྟན་པའི་སྒྲོན་མེའི་མཆོག །ངག་དབང་རྣམ་རྒྱལ་
ཐུགས་དམ་བསྐང་། །བསྙེན་སྒྲུབ་མཐར་ཕྱིར་འགྲོ་བའི་མགོན། །དོན་གྲུབ་རྒྱ་མཚོའི་ཐུགས་དམ་བསྐང་། །
རིམ་གཉིས་མངའ་བརྙེས་ཀུན་ཏུ་བཟང་། །འཕྲིན་ལས་རྣམ་རྒྱལ་ཐུགས་དམ་བསྐང་། དེ་སོགས་ དཀའ་
བརྒྱུད་བླ་མའི་ཚོགས། །ཕྱི་ནང་མཆོད་པའི་ཐུགས་དམ་བསྐང་། །དད་ལྡན་བདག་
ཅག་ དཔོན་ སློབ་ ཀྱིས། །སྤྱི་ གཙུགས་ རྒྱན་ དུ་ བཞུགས་ ནས་ ཀྱང་། །བརྩེ་ བའི་
ཐུགས་ཀྱི་བུ་བཞིན་སྐྱོངས། །བྱང་ཆུབ་ལམ་སྣ་འདྲེན་པར་མཛོད། །ཧཱུྃ། ཡེ་ཤེས་
ལྔ་ཡི་མེ་འབར་དབུས། །ཆོས་འབྱུང་ནམ་མཁའ་ཡངས་པའི་སྟེང་། །དུ་བ་འཁྱིལ་འདྲ་
རླུང་གིས་གཞིར། །ཁྲག་ཞགས་འཁྲུགས་པའི་ཀློང་དཀྱིལ་དུ། །ཐོད་གུར་འབར་
བའི་གཞལ་ཡས་སུ། །འཁོར་ཡུག་དུར་ཁྲོད་ས་གཞི་ལས། །ཕྱོགས་སྐྱོང་ཞིང་སྐྱོང་
མཁའ་འགྲོ་མ། །རོ་ལངས་ སྲིན་པོ་ཤ་ཟའི་ཚོགས། །འདབ་ཆགས་གཅན་གཟན་
བསྐོར་བའི་དབུས། །འདབ་སྟོང་ལྡན་པའི་ཆུ་སྐྱེས་དང༌། །ཟླ་ཉི་བགེགས་རིགས་
འགྱེལ་བའི་སྟེང་། །བཅོམ་ལྡན་རྡོ་རྗེ་འཇིགས་བྱེད་ནི། །སྒོ་དགུ་འགགས་པས་
ཞལ་དགུ་པ། །གསལ་བྱེད་དག་པའི་སོ་བཞིའི་ཕྱག །དབྱངས་རྣམས་དག་པ་བཅུ་
དྲུག་ཞབས། །རྡོ་རྗེ་འཇིགས་བྱེད་ཐུགས་དམ་བསྐང་། །གཡས་བསྐུམ་གཡོན་བརྐྱང་
འགྱིང་བའི་ཚུལ། །སྐུ་ལ་དུར་ཁྲོད་ཆས་ཀྱིས་བརྒྱན། །སྤྲིན་ནག་དང་ མཚུངས་
གཟི་བརྗིད་འབར། །རྡོ་རྗེ་འཇིགས་བྱེད་ཐུགས་དམ་བསྐང༌། །རྩ་ཞལ་མ་ཧེ་ཁྲོས་
པའི་གདོང་། །ཧཱུཾ་ཕཊ་སྒྲ་སྒྲོགས་གདུག་པ་འདུལ། །རྡོ་རྗེ་རྭ་གཉིས་མེ་ལྕེ་འབར།།
- 311 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽ །
རྡོ་རྗེ་འཇིགས་བྱེད་ཐུགས་དམ་བསྐང་། །གཡས་ཞལ་སྔོན་པོ་ནམ་མཁའི་མདོག།
དུང་གི་མཆེ་གཙིགས་ལྗགས་འདྲིལ་བས། །བགེགས་རིགས་སྟོང་ཕྲག་སྐྲག་པར་
མཛོད། །རྡོ་རྗེ་འཇིགས་བྱེད་ཐུགས་དམ་བསྐང་། །གཡོན་ཞལ་དཀར་པོ་གངས་རིའི་
མདོག །བདུད་དཔུང་ གཡུལ་བཅས་རྨོངས་པར་བཅས། །དཔའ་བོ་འཇིག་རྟེན་
གསུམ་ལས་རྒྱལ། །རྡོ་རྗེ་འཇིགས་བྱེད་ཐུགས་དམ་བསྐང་། །སྟེང་ཞལ་དམར་པོ་
རྒྱ་ཆེར་བཞད། །རྡོ་རྗེ་གད་མོ་ཆེར་སྒྲོགས་པ། །བདུད་དང་གཤིན་རྗེའི་གནས་སུ་
རྒྱལ། །རྡོ་ རྗེ་ འཇིགས་བྱེད་ཐུགས་དམ་བསྐང་། །གཡས་ཞལ་ཉིན་བྱེད་འབར་
བའི་འོད། །གློག་ལྟར་ལྗགས་འདྲིལ་ཚེམས་དཀར་གཙིགས། །མ་རིག་བདུད་བཞི་
ཆོམས་ལ་ཐོབ། །རྡོ་རྗེ་འཇིགས་བྱེད་ཐུགས་དམ་བསྐང་། །གཡོན་ཞལ་དུད་ ཁ་
ཤིན་ཏུ་འཕྲོས། །བདུད་དང་ གཤིན་རྗེ་རེངས་པར་བྱེད། །རྡོ་ རྗེ་ མཁའ་འགྲོ་མི་
བཟད་ པ། །རྡོ་ རྗེ་ འཇིགས་བྱེད་ཐུགས་དམ་བསྐང་། །སྟེང་ ཞལ་གསེར་མདོག་
འཇམ་པའི་དབྱངས། །ཟུར་ཕུད་ལྔ་ལྡན་ཤིན་ཏུ་འཇམ། །བྱམས་པའི་བདག་ཉིད་
དཔའ་བོའི་ཞལ། །རྡོ་རྗེ་འཇིགས་བྱེད་ཐུགས་དམ་བསྐང་། །གཡས་ཞལ་སེར་པོ་
སྡང་མིག་བསྐྲད། །ཁྲོ་གཉེར་སྤྲིན་དཔུང་ཤངས་རྩེར་བསྡུས། །འཇིགས་པ་དག་
ཀྱང་འཇིགས་པར་བྱེད། །རྡོ་རྗེ་འཇིགས་བྱེད་ཐུགས་དམ་བསྐང་། །གཡོན་ཞལ་མིག་
སྨན་ལྟ་བུར་ནག །ཉི་ཁྲི་ཆིག་སྟོང་དྲུག་བརྒྱའི་རླུང་། །གསོད་མཛད་དཔའ་བོ་ཆེན་
པོའི་ཞལ། །རྡོ་རྗེ་འཇིགས་བྱེད་ཐུགས་དམ་བསྐང་། །རལ་པ་དམར་པོ་གྱེན་དུ་
འབར། །ཐོད་སྐམ་ལྔ་ལྔས་དབུ་ལ་བརྒྱན། །སྲིན་པོའི་ཆ་ལུགས་འཇིགས་པའི་སྐུ།།
རྡོ་རྗེ་འཇིགས་བྱེད་ཐུགས་དམ་བསྐང་། །ཁྲོ་ཞལ་ཐམས་ཅད་སྤྱན་གསུམ་བསྒྲད།།
སྨ་ར་དུས་མཐའ་མེ་ལྟར་འབར། །སྐུ་མཆོག་རི་རྒྱལ་ལྷུན་པོ་འཕགས། །རྡོ་རྗེ་འཇིགས་
- 312 -



དཔལ་རྡོ་རྗེ་འཇིགས་བྱེད་ཀྱི་བསྐང་བ་བྱང་ཆུབ་ལམ་འདྲེན། །
བྱེད་ཐུགས་དམ་བསྐང༌། །གཡས་ཀྱི་ཕྱག་རྣམས་རིམ་བཞིན་དུ། །ངར་བཟང་རྡོ་
རྗེ་གྲི་གུག་དང༌། །རང་འགྲོ་ལྕགས་ཀྱིས་འཕང་མདུང་འཛིན། །རྡོ་རྗེ་འཇིགས་བྱེད་
ཐུགས་དམ་བསྐང་། །ཡེ་ཤེས་འབར་བའི་གཏུན་ཤིང་ཕྱིར། །ཆོས་ཉིད་རྣོ་དབལ་ཆུ་
གྲི་ཐོགས། །རྡོ་རྗེ་རྩེ་གཅིག་མཁའ་ལ་བསོར། །རྡོ་རྗེ་འཇིགས་བྱེད་ཐུགས་དམ་
བསྐང་། །རབ་འབར་དགྲ་སྟ་ཁ་བོ་ཆེ། །རྡོ་རྗེ་མདུང་རིང་རྣོན་པོ་ཕྱར། །ཐབས་ཀྱི་
མེ་མདའ་ཐོག་ཆེན་འཕྲོ། །རྡོ་རྗེ་འཇིགས་བྱེད་ཐུགས་དམ་བསྐང་། །འདྲེན་བྱེད་
ལྕགས་ཀྱུ་ནག་པོ་ཕྱར། །རྡོ་རྗེ་དུས་ཀྱི་བེ་ཅོན་ཐོགས། །ཁ་ཊཾ་རྡོ་རྗེ་མཁའ་འགྲོ་
བསྐུལ། །རྡོ་རྗེ་འཇིགས་བྱེད་ཐུགས་དམ་བསྐང་། །ཆོས་ཀྱི་མཚོན་ཆ་ འཁོར་ལོ་
ཕྱར། །ཁྲོ་བོའི་རྡོ་རྗེ་རྩེ་ལྔ་བསོར། །བདུད་རིགས་གསོད་པའི་ཐོ་བ་འཛིན། །རྡོ་རྗེ་
འཇིགས་བྱེད་ཐུགས་དམ་བསྐང་། །ཡེ་ཤེས་རལ་གྲི་ངར་མ་ཕྱར། །ལྷའི་ཏེའུ་རྔ་ཆུང་
འབྲུག་སྒྲ་སྒྲོགས། །གདུག་པ་འདུལ་མཛད་བཅོམ་ལྡན་འདས། །རྡོ་ རྗེ་ འཇིགས་
བྱེད་ཐུགས་དམ་བསྐང་། །གཡོན་གྱི་ཕྱག་རྣམས་རིམ་པ་བཞིན། །ཐོད་ཁྲག་སྦུ་
བའི་ཕྲེང་བ་འཛིན། །མགོ་རློན་ལྗང་ལོ་འབར་བ་ཐོགས། །རྡོ་རྗེ་འཇིགས་བྱེད་
ཐུགས་དམ་བསྐང་། །གཤིན་རྗེ་འདུལ་མཛད་ཕུབ་དཀར་ཐོག །རྫུ་འཕྲུལ་མཆོག་
གིས་རྐང་ པ་འཛིན། །དོན་ཡོད་ཞགས་པ་རྣམ་པར་རྒྱལ། །རྡོ་རྗེ་ འཇིགས་བྱེད་
ཐུགས་དམ་བསྐང་། །ཤེས་རབ་མཆོག་གིས་རོལ་བའི་གཞི། །ཟིན་ཐབས་རྒྱུ་མ་
རློན་པ་ཕྱར། །དྲིལ་བུ་སིལ་སྙན་ཆོས་སྒྲ་སྒྲོགས། །རྡོ་རྗེ་འཇིགས་བྱེད་ཐུགས་དམ་
བསྐང་། །སྲིད་གསུམ་འབྱུང་པོའི་ལག་པ་ཐོགས། །རྣམ་རྟོག་སྤངས་ཕྱིར་ རོ་རས་
ཕྱིར། །མི་རོ་གསལ་ཤིང་བཙུགས་པ་འཛིན། །རྡོ་ རྗེ་ འཇིགས་བྱེད་ཐུགས་དམ་
བསྐང་། །ཏིང་འཛིན་མེ་ཐབ་སྒྲིབ་གཉིས་བསྲེགས། །མི་རྟག་དཔེ་མཚོན་ཐོད་ཚལ་
- 313 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༩༽
ཕྱིར། །སྡིགས་མཛུབ་ཕྱག་རྒྱས་བགེགས་རིགས་འདུལ། །རྡོ་རྗེ་འཇིགས་བྱེད་ཐུགས་
དམ་བསྐང༌། །ཁམས་གསུམ་སྨིན་མཛད་འཕན་རྩེ་གསུམ། །མངོན་སྤྱོད་རོལ་བའི་
རླུང་རས་ཕྱར། །ཐ་མ་གཉིས་ཀྱི་གླང་ལྤགས་བརྐྱང་། །རྡོ་རྗེ་འཇིགས་བྱེད་ཐུགས་
དམ་བསྐང་། །ཞབས་གཡས་རྣམ་ཐར་བརྒྱད་པོ་ཡི། །རྣམ་ཤེས་ཚོགས་བརྒྱད་རིམ་
པ་བཞིན། །བདུད་རྒྱལ་མི་སྲུན་གཏུམ་པོ་མནན། །རྡོ་རྗེ་འཇིགས་བྱེད་ཐུགས་དམ་
བསྐང་། །ཉོན་མོངས་ གཏི་མུག་ མ་ ཧེ་དང་། །འདོད་ཆགས་གླང་ མཁུན་ ཧ་ངར་
ཅན། །རྨོངས་བྱེད་བོང་བུ་ཆགས་ཅན་མནན། །རྡོ་ རྗེ་ འཇིགས་བྱེད་ཐུགས་དམ་
བསྐང་། །ཐན་ངན་རྔ་མོ་ཞེ་སྡང་ཁྱི། །མ་རིག་ང་རྒྱལ་ལྐུགས་པ་ལུག །གསོད་བྱེད་
ལྕེ་སྤྱང་གཏུམ་པོ་མནན། །རྡོ་རྗེ་འཇིགས་བྱེད་ཐུགས་དམ་བསྐང་། །ཞབས་གཡོན་
འཕགས་ལམ་བརྒྱད་པོ་ཡི། །འཇིག་རྟེན་ཆོས་བརྒྱད་ རིམ་པ་བཞིན། །བགེགས་
རིགས་ཤ་ཟ་བྱ་རྒོད་མནན། །རྡོ་རྗེ་འཇིགས་བྱེད་ཐུགས་དམ་བསྐང་། །ཐན་བྱ་འུག་
པ་ རྔོན་པ་ ཁྲ། །བྱ་ རོག་ སྨྲ་ཤེས་ནེ་ཙོ་དང༌། །ཁྱུང་ཆེན་བཞད་བྱ་མཐིང་ རིལ་
མནན། །རྡོ་རྗེ་འཇིགས་བྱེད་ཐུགས་དམ་བསྐང་། །ཚངས་པ་དབང་པོ་ཉེ་དབང་པོ།།
དྲག་པོ་གཞོན་ནུ་གདོང་དྲུག་རྣམས། །བསྐྱེལ་ནས་ཁ་སྦུབས་ཉིད་དུ་མནན། །རྡོ་
རྗེ་འཇིགས་བྱེད་ཐུགས་དམ་བསྐང་། །ཐལ་ཆེན་ཚོམ་བུ་རཀྟ་ཡིས། །ཐེག་ལེ་ཞག་
གི་ཟ་རིས་སྤྲས། །ཐོད་རློན་ཕྲེང་བ་སྦྲུལ་གྱིས་བརྒྱན། །རྡོ་རྗེ་འཇིགས་བྱེད་ཐུགས་
དམ་བསྐང་། །གར་དགུའི་ཉམས་ལྡན་འཇིགས་སུ་རུང་། །ཕྱག་རྒྱ་དྲུག་གིས་སྐུ་ལ་
བརྒྱན། །ལིང་ག་དམར་པོ་གྱེན་དུ་ལངས། །རྡོ་རྗེ་འཇིགས་བྱེད་ཐུགས་དམ་བསྐང༌།།
ཁྱེད་ཀྱི་ཐུགས་དམ་བསྐང་བའི་མཐུས། །བདག་ཅག་དཔོན་སློབ་འཁོར་བཅས་ཀྱི།།
ཉོན་མོངས་རྣམ་རྟོག་ཞགས་པ་རྣམས། །ཤེས་རབ་རལ་གྲིས་བཅད་དུ་གསོལ། །
- 314 -



དཔལ་རྡོ་རྗེ་འཇིགས་བྱེད་ཀྱི་བསྐང་བ་བྱང་ཆུབ་ལམ་འདྲེན། །
ཧཱུྃ། སྒོ་མཚམས་འབར་བའི་གཞལ་ཡས་སུ། །སྤྲུལ་པའི་རོ་ལངས་ཆེན་པོ་བརྒྱད།།
མཐིང་ནག་ཞལ་གཅིག་ཕྱག་གཉིས་པ། །རོ་ལངས་བརྒྱད་ཀྱི་ཐུགས་དམ་བསྐང་།།
འཇིགས་གཟུགས་གྲི་ཐོད་ནམ་མཁར་ཕྱར། །སྤྱན་བསྒྲད་མཆེ་གཙིགས་རྒོད་ཅིང་
ལངས། །ལྕེ་བརྐྱང་ཧ་ཧའི་སྟོང་གསུམ་འགངས། །རོ་ལངས་བརྒྱད་ཀྱི་ཐུགས་དམ་
བསྐང་། །བདག་ཅག་དཔོན་སློབ་ཆོས་མཛད་རྣམས། །ཆོས་བརྒྱད་སྐྱོན་གྱིས་མ་
གོས་པ། །ཐོས་བསམ་སྒོམ་པ་མཐར་ཕྱིན་ནས། །དོན་གཉིས་འགྲུབ་པའི་འཕྲིན་
ལས་མཛོད། །ཧཱུཾ། རང་བཞིན་འགྱུར་མེད་སྟོབས་བཅུའི་དཔལ། །གཞན་མཆོག་ཕྱོགས་
སྐྱོང་བཅུ་པོ་རྣམས། །བཀའ་ཡི་གཏོར་མ་འདི་ལོངས་ལ། །རྣམ་བཞི་འཁོར་རྣམས་
བསྲུང་དུ་གསོལ། །བརྒྱ་བྱིན་སེར་པོ་གླང་ཆེན་བཅིབས། །དྲི་ཟ་འདུལ་མཛད་རྡོ་རྗེ་
ཕྱིར། །དམ་རྫས་གཏོར་མ་འདི་བཞེས་ལ། །ཤར་ཕྱོགས་དགྲ་བགེགས་བཟློག་ཏུ་
གསོལ། །ཡ་མ་རཱ་ཛ་མ་ཧེ་ཞོན། །གཤིན་རྗེ་འདུལ་མཛད་བེ་ཅན་ཐོགས། །དམ་རྫས་
གཏོར་མ་འདི་བཞེས་ལ། །ལྷོ་ཕྱོགས་དགྲ་བགེགས་བཟློག་ཏུ་གསོལ། །ཆུ་ ལྷ་
དཀར་པོ་ཆུ་སྲིན་ཞོན། །ཀླུ་དབང་འདུལ་མཛད་སྦྲུལ་ཞགས་འཛིན། །དམ་རྫས་
གཏོར་མ་འདི་བཞེས་ལ། །ནུབ་ཕྱོགས་དགྲ་བགེགས་བཟློག་ཏུ་གསོལ། །གནོད་སྦྱིན་
སེར་པོ་རྟ་མཆོག་ཞོན། །འདོད་དགུ་སྟེར་མཛད་ནེའུ་ལེ་འཛིན། །དམ་རྫས་གཏོར་མ་
འདི་བཞེས་ལ། །བྱང་ཕྱོགས་དགྲ་བགེགས་བཟློག་ཏུ་གསོལ། །དབང་ལྡན་དཀར་
པོ་ཁྱུ་མཆོག་ཉོན། །འབྱུང་པོ་འདུལ་མཛད་རྩེ་གསུམ་ཕྱིར། །དམ་རྫས་གཏོར་མ་
འདི་བཞེས་ལ། །བྱང་ཤར་དགྲ་བགེགས་བཟློག་ཏུ་གསོལ། །ཨགི་ར་ཙིའི་ར་སྐྱེས་
ཞོན། །མེ་ལྷ་འདུལ་མཛད་བགྲང་ཕྲེང་འཛིན། །དམ་རྫས་གཏོར་མ་འདི་བཞེས་
ལ། །ཤར་ལྷོ་དགྲ་བགེགས་བཟློག་ཏུ་གསོལ། །སྲིན་པོ་སྔོ་ནག་རོ་ལངས་ཞོན། །
- 315 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༡༩༽
དམ་ཉམས་གསོད་མཛད་རལ་གྲི་ཕྱར། །དམ་རྫས་གཏོར་མ་འདི་བཞེས་ལ། །ལྷོ་
ནུབ་དགྲ་བགེགས་བཟློག་ཏུ་གསོལ། །རླུང་ལྷ་ལྗང་སྔོན་ཤ་བ་ཞོན། །རླུང་སེམས་
འདུལ་བའི་བ་དན་ཕྱར། །དམ་རྫས་གཏོར་མ་འདི་བཞེས་ལ། །ནུབ་བྱང་དགྲ་བགེགས་
བཟློག་ཏུ་གསོལ། །ཚངས་པ་སེར་པོ་ངང་པ་ཞོན། །འདོད་ལྷ་འདུལ་མཛད་རིལ་པ་
འཛིན། །དམ་རྫས་གཏོར་མ་འདི་བཞེས་ལ། །སྟེང་ཕྱོགས་ལྷ་ཡི་བཀའ་ཆད་བཟློག།
ས་ཡི་ལྷ་མོ་ཕག་ལ་ཞོན། །ས་བདག་འདུལ་མཛད་བུམ་པ་འཛིན། །དམ་རྫས་
གཏོར་མ་འདི་བཞེས་ལ། །འོག་ཕྱོགས་ས་བདག་དལ་ཡམས་བཟློག །ཧཱུྃ། དཔལ་ལྡན་
རྡོ་རྗེ་འཇིགས་བྱེད་ནི། །སྐྱེ་དགུ་འདུལ་མཛད་ཞལ་དགུ་འབར། །མཐའ་གཉིས་མུན་
སེལ་རྭ་གཉིས་རྣོ། །སྒོ་གསུམ་དད་པས་ཕྱག་གིས་བསྐང་། །སྤྱན་མིག་ཉེར་བདུན་
རྒྱུ་སྐར་འདུལ། །གཟའ་དགུ་དག་པས་རྡོ་རྗེའི་ལྗགས། །དུས་བཞི་རྣམ་དག་མཆེ་
བ་གཙིགས། །སྒོ་གསུམ་དད་པས་ཕྱག་གིས་བསྐང་། །དབུ་སྐྲ་གྱེན་བརྗེ་ས་ཆོས་
ཀྱི་དབྱིངས། །སྟོང་ཆེན་ཡིག་ལྔ་ཐོད་སྐམ་ འབར། །སངས་རྒྱས་ལྔ་བདག་ཅོད་
པན་ཅན། །སྒོ་གསུམ་དད་པས་ཕྱག་གིས་བསྐང་། །སྦོམ་ཐུང་སྒེག་པ་ཆར་སྤྲིན་
མདོག །དུར་ཁྲོད་ཆས་རྫོགས་མེ་དཔུང་དབུས། །ཐིག་ལེ་བརྟན་ཕྱིར་མཚན་མ་
བསྒྲེངས། །སྒོ་གསུམ་དད་པས་ཕྱག་གིས་བསྐང་། །བྲལ་བའི་ཡོན་ཏན་སོ་གཉིས་
ཕྱག །སྨིན་པའི་ཡོན་ཏན་མཚན་མ་འཛིན། །ཕྱག་ལྷག་གཉིས་ཀྱི་བདེན་གཉིས་
དག །སྒོ་གསུམ་དད་ པས་ ཕྱག་ གིས་བསྐང་། །འགྱུར་མེད་ དགའ་ བ་བཅུ་དྲུག་
ཞབས། །མངལ་ སྐྱེས་ བརྒྱད་ དང་ སྒོང་ སྐྱེས་ བརྒྱད། །བདུད་ བཞི་ དང༌ བཅས་
མཉམ་པར་མནན། །སྒོ་གསུམ་དད་པས་ཕྱག་གིས་བསྐང་། །དེ་ལྟར་ཐུགས་དམ་
བསྐང་བའི་མཐུས། །ཆོས་བཞིན་བསྒྲུབ་པ་བདག་ཅག་གིས། །འདུ་བ་རྣམ་བཞིའི་
- 316 -



དཔལ་རྡོ་རྗེ་འཇིགས་བྱེད་ཀྱི་བསྐང་བ་བྱང་ཆུབ་ལམ་འདྲེན།
ནད་རིགས་བཟློག །དུས་མིན་འཆི་བ་བརྒྱད་པོ་བཟློག །བགེགས་རིགས་སྟོང་ཕྲག་
བརྒྱད་ཅུ་བཟློག །གློ་བུར་ཉི་ཁྲི་ཆིག་སྟོང་བཟློག །དྲང་སྲོང་གཟའ་ཡི་གནོད་པ་
བཟློག །ཕ་རོལ་བྱད་མའི་ཕུར་སོ་བཟློག །ཐེའུ་རང་ཚེ་ལ་རྐུ་བ་བཟློག །ཀླུ་ཡི་
བྱད་དུ་བཅུག་པ་བཟློག །རྒྱལ་པོའི་སྨྱོ་འབོག་གཏོང་བ་བཟློག །མ་མོས་ཁྲག་ནད་
བཏབ་པ་བཟློག །མཁའ་འགྲོའི་ཆད་པ་གཏོང་བ་བཟློག །མུ་སྟེགས་བར་ཆད་བྱེད་
པ་བཟློག །གཤིན་རྗེའི་ཁྲམ་ལ་བཏབ་པ་བཟློག །བདུད་བཞི་སྲོག་ལ་བརྙབ་པ་
བཟློག །མདོར་ན་མི་མཐུན་བར་ཆད་བགེགས། །སྡང་བར་བྱེད་ པའི་ དགྲ་ལ་
བཟློག །གནོད་པར་བྱེད་པའི་བགེག་ལ་བསྒྱུར། །དགྲ་བགེགས་མ་ལུས་བསྒྲལ་
ནས་ཀྱང་། །སངས་རྒྱས་བསྟན་པ་རྒྱས་པར་མཛོད། །ཧཱུྃ། དཔལ་ལྡན་རྡོ་རྗེ་འཇིགས་
བྱེད་ཁྱོད། །བདག་ལ་བརྩེ་བར་དགོངས་སུ་གསོལ། །མ་རིག་ཀུན་གཞིའི་ས་གཞི་
ལ། །མི་དགེ་བཅུ་ཡི་ས་བོན་བཏབ། །འབྲས་བུ་སྡུག་བསྔལ་མྱོང་གྱུར་པ། །དཀྱིལ་
འཁོར་ལྷ་ལ་མཐོལ་ལོ་བཤགས། །བདག་བློ་ཀུན་བཏགས་གཞན་དབང་གིས། །
མ་རིག་འཁྲུལ་བའི་མུན་པར་བྱིང༌། །བླངས་དོར་མི་ཤེས་ཆོས་ལ་རྨོངས། །ཉམས་
པ་ཅི་མཆིས་བཤགས་པར་བགྱི། །འདུལ་ཁྲིམས་སྡོམ་ཞུགས་ཚུལ་གནས་རྣམས། །
སོ་ཐར་རིགས་བདུན་རྩ་བ་བཞི། །ཡན་ལག་བརྒྱད་དང་ཕམ་ལྟུང་ཚོགས། །དཀྱིལ་
འཁོར་ལྷ་ལ་མཐོལ་ལོ་བཤགས། །བྱང་སེམས་སྡོམ་གནས་བཙུན་པ་དག །རང་
བས་ གཞན་ གཅེས་བྱེད་ན་ཡང་། །གནོད་ ལས་ གནོད་ལན་གཏོང་བ་སོགས། །
དཀྱིལ་འཁོར་ལྷ་ལ་མཐོལ་ལོ་བཤགས། །ཟབ་མོ་སྔགས་ཀྱི་སྡོམ་ཞུགས་ནས། །
རྩ་བའི་ལྟུང་བ་བཅུ་བཞི་དང་། །དེ་ཡི་ཆ་མཐུན་ཉེས་པའི་ཚོགས། །དཀྱིལ་འཁོར་
ལྷ་ལ་མཐོལ་ལོ་བཤགས། །དབང་རྒྱུད་མན་ངག་སྟོན་པའི་མཆོག །བླ་མ་རྡོ་ རྗེ་
- 317 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
འཆང་དངོས་ལ། །བརྙས་ནས་གསུང་བཞིན་མི་བསྒྲུབ་སོགས། །དཀྱིལ་འཁོར་ལྷ་
ལ་མཐོལ་ལོ་བཤགས། །འགྲོ་ཀུན་བདེ་གཤེགས་སྙིང་པོ་ཅན། །ཐོག་མེད་དུས་
ནས་ཕ་མ་སྟེ། །ཕན་སེམས་དོར་ནས་དགྲ་གཉེན་བྱས། །དཀྱིལ་འཁོར་ལྷ་ལ་མཐོལ་
ལོ་བཤགས། །དེ་ལྟར་བཤགས་པའི་དགེ་བ་ཡི། །བདག་ཅག་དེང་ནས་བྱང་ཆུབ་
བར། །བླ་མ་གཤིན་རྗེ་གཤེད་པོ་དང་། །འདུ་འབྲལ་མེད་པར་མཇལ་བར་ཤོག །ལམ་
བཟང་རིན་ཆེན་བསྒྲུབ་པ་ལ། །ཕྱི་ནང་བར་ཆད་རབ་བསལ་ཞིང་། །ས་ལམ་ཡོན་
ཏན་མཐར་ཕྱིན་ནས། །རྡོ་རྗེ་འཆང་ཆེན་མྱུར་ཐོབ་ཤོག །ལུས་ཅན་སྐྱེ་དགུའི་འགྲོ་བ་
ཀུན། །རྩ་འཁོར་དྲུག་ལ་རྒྱུ་བ་ཡི། །ཉི་ཁྲི་ཆིག་སྟོང་དྲུག་བརྒྱའི་རླུང་། །འགགས་ནས་
དབུ་མར་ཚུད་པར་ཤོག །ཕྱི་ནང་གློ་བུར་དྲི་མའི་ཚོགས། །རྣམ་རྟོག་ལས་ཀྱི་གཤིན་
རྗེ་ཡི། །མུན་པར་བྱིང་བའི་འགྲོ་བ་ཀུན། །དྲི་བྲལ་དབྱིངས་སུ་འཇུག་པར་ཤོག །
ལུས་ཅན་གཤིན་རྗེའི་འཇིགས་ལས་སྐྱོབ་མཛད་པ། །དཔལ་ལྡན་རྡོ་རྗེ་འཇིགས་བྱེད་འཁོར་བཅས་
ཀྱིས། །གཏོར་བསྐང་བྱང་ཆུབ་ལམ་འདྲེན་ཞེས་བྱ་འདི། །མི་དབང་རྒྱ་གར་ཆོས་ཀྱི་རྒྱལ་པོ་ཡིས། །
གདུང་རྒྱུད་ཁ་བ་ཅན་དུ་སྐུ་འཁྲུངས་པའི། །ཡར་ལུང་རྒྱལ་པོའི་སྲས་བུ་དམ་པའི་མཆོག །དགེ་སློང་
བསོད་ནམས་རྡོ་རྗེས་བསྐུལ་པའི་ངོར། །བཙུན་པ་དོལ་པོ་ཞེས་བྱ་བདག་གིས་སྦྱར། །བཀྲ་ཤིས་དགེ་
ལེགས་འཛམ་གླིང་རྒྱན་དུ་ཤོག ། །
དཔལ་རྡོ་ རྗེ་འཇིགས་བྱེད་ཀྱི་བསྐང་བ་བྱང་ཆུབ་ལམ་འདྲེན་ཞེས་བྱ་བ་འདི་ཡང་། ཆོས་རྒྱལ་སྲོང་
བཙན་སྒོམ་པོའི་གདུང་རྒྱུད་སྡེ་བ་ཡར་ལུང་བས་སྲས་ཀྱིས་བསྐུལ་བའི་ངོར། ཤཱཀྱའི་དགེ་སློང་ཤེས་
རབ་རྒྱལ་མཚན་དཔལ་བཟང་པོས་བཀྲ་ཤིས་ལྷ་བའི་གླིང་ཕོ་བྲང་ལྕགས་པོ་རིའི་རྩེར་བཀོད་པ་དགེ་
ལེགས་སུ་གྱུར་ཅིག། །།ཨེ་ཝཾ། དགེའོ། །སརྦ་མངྒ་ལཾ། །
《མ་དཔེ་ནི་འཛམ་ཐང་པར་མ་ཡིན།
་
་་
(པལ་བཟང་
རྒྱ་ལོ།
- 318 -



༄༅། །དཔལ་ནག་པོ་ཆེན་པོ་འཁོར་བཅས་ཀྱི་
གཏོར་བསྐང་རྣམ་དག་རོལ་བ་
ཞེས་བྱ་བ་བཞུགས་སོ། །
)
བླ་མ་དང་དཔལ་ནག་པོ་ཆེན་པོ་འཁོར་བཅས་ལ་ཕྱག་འཚལ་ལོ། །རིམ་གཉིས་བསྒྲུབ་པའི་
རྣལ་འབྱོར་པས། །དུར་ཁྲོད་ལ་སོགས་གནས་མཆོག་ཏུ། །ནག་པོ་ཆེན་པོ་འཁོར་བཅས་ལ། །བསྐང་
རྫ་ས་མདོས་རྫས་འབུལ་འདོད་པས། །བསད་ཤ་མ་འདྲེས་མཆོད་གཏོར་བཤམས། །ནང་མཆོད་རྡོ་རྗེ་
དྲིལ་བུ་དང་། །དམ་རྫས་བ་དན་དྲག་སྤོས་བདུག །སྔོན་འགྲོ་ནས་བཟུང་བདག་བསྐྱེད་བྱ། །མདུན་བསྐྱེད་
གཏོར་འབུལ་ཚོགས་ལ་རོལ། །དམ་ཉམས་དགྲ་བགེགས་ཤ་ཁྲག་རྒྱུ། །དམིགས་ནས་ཀུན་བཟང་
མཆོད་པའི་སྤྲིན། །བསམ་གྱིས་མི་ཁྱབ་གང་བར་མོས། །ཆོས་སྐྱོང་འཁོར་བཅས་སྤྱན་དྲང་ཕྱིར། །རོལ་
མོ་དཀྲོལ་ལ་དབྱངས་སྙན་གྱིས། །དམ་རྫས་འབུལ་ཕྱིར་འདི་སྐད་གསུང༌། །
ཧཱུྃ། རྣམ་དག་རོལ་བའི་དཀྱིལ་འཁོར་ཆེན་པོ་ནས། །བཅོམ་ལྡན་དཔལ་ཆེན་
རྡོ་རྗེ་ནག་པོ་ཆེ། །འཁོར་དང་བཅས་པ་མ་ལུས་གནས་འདིར་བྱོན། །སངས་རྒྱས་
བསྟན་པ་བསྲུང་ཕྱིར་གཤེགས་སུ་གསོལ། །སྤྲོས་བྲལ་ཆོས་ཀྱི་དབྱིངས་ལས་སྐུར་
བཞེངས་ལ། །རྣལ་འབྱོར་བདག་ཅག་སྐྱོང་ཕྱིར་གཤེགས་སུ་གསོལ། །མཐུ་སྟོབས་
མི་བཟད་དྲག་པོའི་ཚུལ་བསྟན་ནས། །གདུག་པའི་དགྲ་བགེགས་ བསྒྲལ་ ཕྱིར་
གཤེགས་སུ་གསོལ། །གནས་མཆོག་ཕོ་བྲང་འདི་ལ་བརྟན་བཞུགས་ནས། །དགྱེས་
པའི་དམ་རྫས་རྒྱ་མཚོ་འདི་འབུལ་གྱིས། །བཅོལ་བའི་འཕྲིན་ལས་མ་ལུས་བསྒྲུབ་
པའི་ཕྱིར། །པདྨ་ཉི་མའི་གདན་ལ་བཞུགས་སུ་གསོལ། །ཨོཾ་ཤྲཱི་མཧཱ་ཀཱ་ལ་དེ་ཝི་ཡེ་
- 319 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ས་པ་རི་ཝཱ་ར་ཨེཧྱ་ཧི། ཛཧཱུྃ་བཾཧོ པདྨ་ཀ་མ་ལ་ཡ་ཧཱུཾ། ཧཱུྃ། འཕགས་ལམ་བརྒྱད་
ལྡན་ཆུ་གཙང་དྲི་ངད་ཅན། །རྒྱལ་བའི་མཆོད་ཡོན་དྲི་མེད་ཀྱིལ་ལི་ལི། །ཆོས་ཉིད་
འོད་གསལ་མཛེས་པའི་པ་ཏྲ་རྒྱས། །སྣ་ཚོགས་མདངས་ལྡན་མེ་ཏོག་དཔུངས་སེ་
དཔུང་། །སྡོམ་གསུམ་རྣམ་དག་ཚུལ་ཁྲིམས་དྲི་ངད་ཅན། །ལྷ་རྫས་སྤོས་ཀྱི་དུད་པ་
ཐུ་ལུ་ལུ། །ཉོན་མོངས་འཁོར་བའི་མུན་པ་འཇོམས་པའི་དཔལ། །སྤྱན་ལྔ་ཆོས་ཀྱི་
མར་མེ་ཏ་ལ་ལ། །རྒྱལ་བའི་དུང་ཆོས་སྨན་གྱི་ཆུས་བཀང་པས། །སྟོང་གསུམ་ཁྱབ་
པའི་དྲི་མཆོག་སངས་སེ་སང་། །འཆི་མེད་ཏིང་འཛིན་རོ་བརྒྱའི་ཁ་དོག་ཅན། །ཞལ་
ཟས་སྣ་ཚོགས་རབ་སྦྱར་ཉི་ལི་ལི། །སྟོང་ཉིད་གླུ་ལེན་སྒྲ་སྙན་ཡིད་འོང་ལྡན། །འཆད་
རྩོད་རྩོམ་པའི་སིལ་སྙན་ཁྲ་ལ་ལ། །ཉེར་སྤྱོད་ཀུན་བཟང་མཆོད་པའི་སྤྲིན་དཔུང་
འདི། །སངས་རྒྱས་བསྟན་པ་དར་ཞིང་རྒྱས་པའི་ཕྱིར། །མཧཱ་ཀཱ་ལ་འཁོར་དང་བཅས་
ལ་འབུལ། །ཉམས་ཆག་བསྐང་ཞིང་བསྟན་པ་བསྲུང་བ་དང༌། །བར་ཆད་སོལ་ལ་
དགྲ་བགེགས་བསྒྲལ་དུ་གསོལ། །རྩེ་གསུམ་གཟི་བརྗིད་ལྡན་པའི་ལྔ་ཡབ་ལ། །
རུས་རྒྱན་གྲི་སྙིང་དཔྱངས་འཕྲུལ་ལྷབས་སེ་ལྷབ། །གསེར་གྱི་ཏོག་ལྡན་དར་ནག་
རྒྱལ་མཚན་ལ། །རིན་ཆེན་སྣ་ལྔའི་ཕྲེང་བ་ལྷངས་སེ་ལྷང་། །སྤྲིན་ནག་འཐིབས་པའི་
དར་གདུགས་གཡོ་བ་ཅན། །ཡིད་འཕྲོག་རིན་ཆེན་སྣ་ལྔ་ལས་གྲུབ་པ། །ཟ་ར་
ཚག་གི་འཁོར་ཡུག་ལྡེམས་སེ་ལྡེམ། །དར་ནག་མཛེས་པའི་བ་དན་མེ་ལྕེ་འབར། །
ཕོ་ཉ་གང་ཆེན་འཕྲོ་བ་ཁྱུགས་སེ་ཁྱུག །རྒྱལ་བའི་རྔ་ཆེན་སྒྲ་ལྡན་ཁམས་གསུམ་
ཁྱབ། །ཟངས་དུང་ཆ་ལང་རོལ་མོ་ཆེམས་སེ་ཆེམ། །སྙན་པའི་སྒྲ་དབྱངས་སྣ་ཚོགས་
ས་གསུམ་འདར། །དྲི་མེད་ཆོས་ཀྱི་འཁར་རྔ་སི་ལི་ལི། །དམ་ཚིག་རྫས་མཆོག་རྡོ་
རྗེ་དྲིལ་བུ་དང་། །བདུད་དཔུང་འཇོམས་མཛད་ཌ་རུ་ཁྲ་ལ་ལ། །གསུང་སྙན་ཡིད་
- 320 -



དཔལ་ནག་པོ་ཆེན་པོ་འཁོར་བཅས་ཀྱི་གཏོར་བསྐང་རྣམ་དག་རོལ་བ།
འོང་ང་རོའི་སྒྲ་དང་ལྡན། །དུང་དཀར་གླིང་བུ་ཅང་ཏེའུ་དྲ་བ་ཅན། །གླིང་བཞི་གཡོ་
བའི་ལྷ་ རྫས་སྣ་ཚོགས་འདི། །འགྲོ་ཀུན་ལོངས་སྐུའི་གོ་འཕང་ཐོབ་པའི་ཕྱིར། །
མཧཱ་ཀཱ་ལ་འཁོར་དང་བཅས་ལ་འབུལ། །ཉམས་ཆག་བསྐང་ཞིང་བསྟན་པ་བསྲུང་
བ་དང་། །བར་ཆད་སོལ་ལ་དགྲ་བགེགས་བསྒྲལ་དུ་གསོལ། །འབྲུ་སྣ་དགུ་ཡི་
གཏོར་མ་རི་རབ་ཙམ། །དམར་ནག་ཟུར་གསུམ་སྨན་སྣ་སྙིང་པོ་ལྔ། །ཤ་ལྔ་བདུད་
རྩི་ལྔ་དང་དར་སྣས་བརྒྱན། །ཤ་ཆེན་གྲི་ཁྲག་ཛ་གད་ཕུད་ཀྱིས་བྲན། །སྦྱངས་སྤེལ་
སྦྱར་བའི་ཟད་མེད་བདུད་རྩིར་བསྒྱུར། །ཚིམ་པ་དྲུག་ལྡན་རྒྱུན་གྱི་གཏོར་མ་མཆོག།
འདོད་ཡོན་དམ་རྫས་ཁྱད་འཕགས་བསྐང་གཏོར་འདི། །དམ་ཉམས་དགྲ་བགེགས་
སྡིག་ཅན་སྒྲོལ་བའི་ཕྱིར། །མཧཱ་ཀཱ་ལ་འཁོར་དང་བཅས་ལ་འབུལ། །ཉམས་ཆག་
བསྐང་ཞིང་བསྟན་པ་བསྲུང་བ་དང༌། །བར་ཆད་སོལ་ལ་དགྲ་བགེགས་བསྒྲལ་དུ་
གསོལ། །དགྲ་བགེགས་སྲོག་རྩའི་ལམ་ནས་དྲངས་པ་ཡི། །དམར་ཆེན་ཁྲག་གི་
མཆོད་ཡོན་ཀྱི་ལི་ལི། །ཤ་ཆེན་གསར་རྙིང་དྲི་ལྡན་མིག་ལ་སོགས། །དབང་པོ་ལྔ་
ཡི་མེ་ཏོག་ལྷབས་སེ་ལྷབ། །ཚིལ་ཆེན་བདུད་ རྩི་རྣམ་ལྔའི་སྤོས་སྦྱོར་བའི། །ཤ་
ཆེན་སྤོས་ཀྱི་དུད་པ་དུ་ལུ་ལུ། །སྦྲང་ཆེན་རོ་རས་སྡོང་བུ་མེ་སྦར་བ། །ཞུན་ཆེན་
མར་མེ་རབ་འབར་སངས་སེ་སང༌། །བདུད་རྩི་ལྔ་ལྡན་ནུས་པ་མཆོག་ཏུ་སྦྱར། །
མཁྲིས་པའི་དྲི་མཆོག་ངད་ལྡན་པུ་རུ་རུ། །དམ་རྫས་ཤ་ཁྲག་གཏོར་མ་བསྐྱིལ་བ་
ཡི། །རོ་བརྒྱ་ལྡན་པའི་ཞལ་ཟས་པུངས་སེ་པུང་། །རྐང་གླིང་ཐོད་རྔ་འབར་བའི་སྒྲ་
ལ་སོགས། །ཟབ་ཅིང་སྙན་པའི་རོལ་མོ་ཁྲ་ལ་ལ། །མངོན་སྤྱོད་རོལ་བའི་ལས་ཀྱི་
མཆོད་པ་འདི། །དམ་ཉམས་ཞིང་བཅུའི་སྲོག་སྙིང་གསོད་པའི་ཕྱིར། །མཧཱ་ཀཱ་ལ་
འཁོར་དང་བཅས་ལ་འབུལ། །ཉམས་ཆག་བསྐང་ཞིང་བསྟན་པ་བསྲུང་བ་དང་། །
- 321 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༡༩
བར་ཆད་སོལ་ལ་དགྲ་བགེགས་བསྒྲལ་དུ་གསོལ། །གཡང་གཞིའི་བླ་རེ་དམར་
ནག་ལྷངས་སེ་ལྷང༌། །ཞང་ཆེན་ཁྲག་གི་རྒྱལ་མཚན་རྒྱུགས་སེ་ཁྱུགས། །སྐྲ་ནག་
འབར་བའི་རྔ་ཡབ་ལངས་སེ་ལང་། །གཡབ་དར་ནག་པོ་ཟུར་གསུམ་ལྷབས་སེ་
ལྷབ། །དོན་སྙིང་དཀར་དམར་འཕན་གདུགས་བུངས་སེ་བུང༌། །རྒྱུ་རློན་ལྔ་ ལྡི་
དཔྱངས་འཕྲུལ་རྒྱངས་སེ་རྒྱང༌། །བམ་ཆེན་གསར་རྙིང་ཤ་ཁྲག་སུ་ལུ་ལུ། །ཀེང་
རུས་འབར་བའི་གཅལ་བཀྲམ་ཁྲ་ལ་ལ། །དྲག་པོ་ལས་ཀྱི་དམ་རྫས་སྣ་ཚོགས་
འདི། །དགྲ་བགེགས་འཁོར་བཅས་མ་ལུས་བསྒྲལ་བའི་ཕྱིར། །མཧཱ་ཀཱ་ལ་འཁོར་
དང་བཅས་ལ་འབུལ། །ཉམས་ཆག་བསྐང་ཞིང་བསྟན་པ་བསྲུང་བ་དང་། །བར་
ཆད་སོལ་ལ་དགྲ་བགེགས་བསྒྲལ་དུ་གསོལ། །ཡེ་ཤེས་ལྔ་ཡི་དབུ་རྒྱན་ཟངས་སེ་
ཟང༌། །ཟུང་འཇུག་རོལ་པའི་རྣ་རྒྱན་བུ་རུ་རུ། །ཡིད་འཕྲོག་མཛེས་པའི་སྙན་དར་
ལྡེམས་སེ་ལྡེམ། །རིན་ཆེན་རུས་པའི་མགུལ་རྒྱན་ཁྲ་ལ་ལ། །སྐེ་རགས་དཔྱངས་
རྒྱན་གཡེར་ཁ་སི་ལི་ལི། །ཕྱག་གདུབ་ཞབས་གདུབ་སྣ་ཚོགས་ཁྲབས་སེ་ཁྲབ། །
ནོར་བུ་རིན་ཆེན་དོ་ཤལ་རྒྱངས་སེ་རྒྱང་། །ཞེ་སྡང་རྣམ་དག་སྦྲུལ་རྒྱང་ཟངས་སེ་
ཆང་། །རྒྱུ་མ་ཚངས་སྐུད་ཐོད་རློན་ལྷབས་སེ་ལྷབ། །སྟག་ལྤགས་གླང་ཆེན་གོ་རློན་
ཀྱུགས་སེ་ཀྱུག །སྐུ་ཡི་རྒྱན་ཆ་མཆོད་པ་སྣ་ཚོགས་འདི། །འགྲོ་ཀུན་སྤྲུལ་སྐུའི་གོ་
འཕང་ཐོབ་པའི་ཕྱིར། །མཧཱ་ཀཱ་ལ་འཁོར་དང་བཅས་ལ་འབུལ། །ཉམས་ཆག་བསྐང་
ཞིང་བསྟན་པ་བསྲུང་བ་དང་། །བར་ཆད་སོལ་ལ་དགྲ་བགེགས་བསྒྲལ་དུ་གསོལ།།
རྡོ་རྗེ་ལྕགས་ཀྱུ་ཞགས་པ་རྒྱངས་སེ་རྒྱང་། །འཁོར་ལོ་ལྕགས་སྒྲོག་དྲིལ་བུ་སི་ལི་ལི།།
ཕུར་བུ་དགྲ་སྟ་རལ་གྲི་ལྷངས་སེ་ལྷང་། །གྲི་ཁུག་ཐོ་ལུམ་བེ་ཅོན་ཟངས་སེ་ཟང་།།
རྩེ་གསུམ་ཤང་ལང་མདུང་ཐུང་ཤིགས་སེ་ཤིག །སྤུ་གྲི་དམ་ཤིང་ཆུ་གྲི་ཆེམས་སེ་
- 322 -



དཔལ་ནག་པོ་ཆེན་པོ་འཁོར་བཅས་ཀྱི་གཏོར་བསྐང་རྣམ་དག་རོལ་བ། །
ཆེམ། །ཁྲབ་རྨོག་མཛེས་པའི་དར་འཕྲུ་ལྷབས་སེ་ལྷབ། །མདའ་གཞུ་རྡོ་རྗེའི་གོ་ཆ་
སི་ལི་ལི། །གོ་མཚོན་རྒྱན་ལྡན་མཆོད་པ་སྣ་ཚོགས་འདི། །བདུད་དཔུང་གཡུལ་བཅས་
མ་ལུས་འཇོམས་པའི་ཕྱིར། །མཧཱ་ཀཱ་ལ་འཁོར་དང་བཅས་ལ་འབུལ། །ཉམས་ཆག་
བསྐང་ཞིང་བསྟན་པ་བསྲུང་པ་དང་། །བར་ཆད་སོལ་ལ་དགྲ་བགེགས་བསྒྲལ་དུ་
གསོལ། །གྲུབ་པའི་བྱིན་གྱིས་རླབས་པའི་སྡིག་མེད་ཤ །དམ་རྫས་རྣམ་དག་སྦྲང་
སྤེལ་སྦར་བའི་མཆོག །ག་ན་ཙཀྲའི་མཆོད་པ་ཟངས་སེ་ཟང༌། །ཁུར་མ་སྦྲང་ཆང་
རྒུན་འབྲུ་ནས་ཀྱི་ཆང་། །ཟག་མེད་རོ་མཆོག་ཆང་སྣ་ཀྱི་ལི་ལི། །ཁ་དོག་ཡེ་ཤེས་
ལྔ་ཡི་འོད་ཟེར་འབར། །ལྕགས་ཀྱུ་ལྔ་ལྡན་ཛ་གད་རྒྱ་མཚོར་བསྐྱིལ། །ཡེ་ཤེས་བདུད་
རྩི་པཉྩ་ཨ་མྲྀ་ཏ། །གསང་བའི་དམ་རྫས་གཉན་པོའི་མཆོད་བ་འདི། །དངོས་གྲུབ་
རྣམ་གཉིས་བདག་ཅག་བརྒྱན་པའི་ཕྱིར། །མཧཱ་ཀཱ་ལ་འཁོར་དང་བཅས་ལ་འབུལ།།
ཉམས་ཆག་བསྐང་ཞིང་བསྟན་པ་བསྲུང་བ་དང༌། །བར་ཆད་སོལ་ལ་དགྲ་བགེགས་
བསྒྲལ་དུ་གསོལ། །ཁྱུང་ཆེན་འབར་བའི་གཤོག་རྡེབ་ལྷབས་སེ་ལྷབ། །བྱ་ནག་
མང་པོ་འཕུར་ལྡིང་ཤིགས་སེ་ཤིག །ཁྱི་ནག་ཁྲོས་པའི་ཁང་ཟུག་གྲོངས་སེ་གྲོང་། །
ལྕགས་སྤྱང་སྔོ་ནག་མདུར་རྒྱུག་ལྷངས་སེ་ལྷང༌། །རྟ་ནག་རྟིང་དཀར་མཚེར་སྐད་
སི་ལི་ལི། །གཡག་ནག་གདོང་ཀར་རྔ་མ་ལངས་སེ་ལང་། །ལུག་ནག་སྤྱི་དཀར་གཡུ་
རྭ་ཀྱུགས་སེ་ཀྱུགས། །མི་ནག་ཀིང་པོའི་གར་བྱེད་ལིངས་སེ་ལིང་། །སྟག་གཟིག་
དོམ་དྲེད་མཆེ་གཙེགས་ལྷངས་སེ་ལྷང་། །བརྗིད་ལྡན་དཔའ་བོ་དམ་རྫས་སྣ་ཚོགས་
འདི། །གདུལ་དཀའ་སྡིག་ཅན་མ་ལུས་བསྒྲལ་བའི་ཕྱིར། །མཧཱ་ཀཱ་ལ་འཁོར་དང་
བཅས་ལ་འབུལ། །ཉམས་ཆག་བསྐང་ཞིང་བསྟན་པ་བསྲུང་བ་དང་། །བར་ཆད་
སོལ་ལ་དགྲ་བགེགས་བསྒྲལ་དུ་གསོལ། །འདོས་ཁང་རིན་ཆེན་གཞལ་ཡས་ཀྱིལ་
- 323 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩ །
ལི་ལི། །གླིང་བཞི་རི་རབ་ཉི་ཟླ་དཔག་བསམ་ཤིང་། །རིན་ཆེན་སྣ་བདུན་མ་རྨོས་ལོ་
ཏོག་བཅས། །འདོད་འཇོའི་བ་དང་བཀྲ་ཤིས་རྫས་ཆེན་བརྒྱད། །ལྷ་མིའི་ལོངས་
སྤྱོད་འདོད་རྫས་བསམ་མི་ཁྱབ། །རིན་ཆེན་སྣ་ལྔས་ཁྱབ་པའི་དྲ་བ་ཅན། །ཡིད་
བཞིན་ནོར་བུའི་འོད་འབར་ལངས་སེ་ལང་། །ནག་པོ་གུར་ཆེན་རྡོ་རྗེ་རྩེ་ལྔ་འབར།།
འཁོར་ལོ་རྩིབས་བརྒྱད་མཁའ་ལ་རྣམ་པར་རྒྱལ། །ཚད་མེད་བཞི་ཡི་ཟུར་མདུང་
ལྷངས་སེ་ལྷང་། །ནམ་མཁའ་སྣ་ལྔ་ སྐུ་རྟེན་གཞལ་ཡས་ཁང་། །བྱང་ཕྱོགས་སོ་
བདུན་འབར་བའི་རྒྱང་བུས་བསྐོར། །མདའ་དར་རལ་གྲི་འཕང་བཀྲ་བལ་ཚོན་
དང་། །དར་ཟབ་ལྡ་ལྡི་འབྲུ་སྣ་སྣ་ཚོགས་འདི། །རྣལ་འབྱོར་བར་ཆད་ཐམས་ཅད་
བཟློག་པའི་ཕྱིར། །མཧཱ་ཀཱ་ལ་འཁོར་དང་བཅས་ལ་འབུལ། །ཉམས་ཆག་བསྐང་
ཞིང་བསྟན་པ་བསྲུང་བ་དང་། །བར་ཆད་སོལ་ལ་དགྲ་བགེགས་བསྒྲལ་དུ་གསོལ།།
ཁྱུང་ཆེན་རྨ་བྱ་ཤང་ཤང་ངང་པའི་གསོབ། །སེང་གེ་སྟག་གཟིག་དོམ་དྲེད་རྒྱལ་
མཚན་ཕྱར། །མི་དབང་རྟ་དང་འཕར་སྤྱང་དར་ནག་སོགས། །རྒྱལ་མཚན་བཅུ་
གསུམ་འདོས་རྫས་མཁའ་ལ་ཕྱར། །ཀ་ལ་པིང་ཀ་རྨ་བྱ་ནེ་ཙོ་སོགས། །སྐད་སྙན་
སྤུ་སྡུག་བྱ་རིགས་སྣ་ཚོགས་དང༌། །སེང་གེ་ལ་སོགས་གཅན་གཟན་སྣ་ཚོགས་
དང༌། །ཤ་བ་རྐྱང་དང་རུ་རུ་བྷ་ཤ་ར། །རྩལ་རྒྱས་མདང་བཀྲ་རི་དྭགས་སྣ་ཚོགས་དང་།།
ཨུ་ཙུ་པ་ར་གསེར་ཉ་རོ་ཧི་ཏ། །ཡིད་འཕྲོག་ཆུ་གནས་སྣ་ཚོགས་ཅི་མཆིས་པ། །རྟ་
མཆོག་ལ་སོགས་བཀོར་ནོར་སྣ་ཚོགས་འདི། །འགྲོ་ཀུན་ནོར་ཕྱུགས་ཐམས་ཅད་
སྤེལ་པའི་ཕྱིར། །དཔལ་ལྡན་མཧཱ་ཀཱ་ལའི་ཐུགས་དམ་བསྐང་།ཡུམ་ཆེན་ཨེ་ཀ་ཙ་
ཏིའི་ཐུགས་དམ་བསྐང་། །མ་ཅིག་འདོད་ཁམས་ལྷ་མོའི་ཐུགས་དམ་བསྐང་། །དམ་
ཅན་གནོད་སྦྱིན་ཡབ་ཡུམ་ཐུགས་དམ་བསྐང་། །རྩལ་ཆེན་པུ་ཊ་མིང་སྲིང་ཐུགས་
- 324 -



དཔལ་ནག་པོ་ཆེན་པོ་འཁོར་བཅས་ཀྱི་གཏོར་བསྐང་རྣམ་དག་རོལ་བ།
དམ་བསྐང་། །ཕོ་ཉ་སྒོ་སྐྱོང་བཞི་ཡི་ཐུགས་དམ་བསྐང་། །དམག་དཔོན་རུ་འདྲེན་སྡེ་
བཞིའི་ཐུགས་དམ་བསྐང་། །ནག་པོ་སྟོང་གི་ཚོགས་ཀྱི་ཐུགས་དམ་བསྐང་། །ཤ་ཟ་
ཕོ་ཉ་འབུམ་གྱི་ཐུགས་དམ་བསྐང་། །འཇིག་རྟེན་མ་མོ་བྱེ་བའི་ཐུགས་དམ་བསྐང་།།
ཡང་འཁོར་དྲེགས་པ་སྡེ་བརྒྱད་ཐུགས་དམ་བསྐང་། །ཕྱི་ངན་དམ་ཅན་རྒྱ་མཚོའི་
ཐུགས་དམ་བསྐང་། །ཧཱུཾ། རྒྱལ་བའི་བསྟན་བསྲུང་རྡོ་རྗེ་ནག་པོ་ཆེ། །ཞལ་གཅིག་
ཕྱག་གཉིས་གྲི་ཐོད་ཐུགས་ཀར་འཛིན། །སྲིན་པོ་གཟུགས་ཅན་གར་དགུའི་ཉམས་
དང་ལྡན། །ཟླུམ་པོའི་སྟབས་ཅན་པད་ཉིའི་གདན་ལ་བཞུགས། །རྣམ་འཕྲུལ་གཏྲེ་
ཐུགས་ཀར་ཕོ་ཉར་འཕྲོས། །སྤྱན་གསུམ་མེ་འབར་རྡོ་དཀར་མཆེ་བ་གཙིགས། །
སྐྲ་སེར་སྨ་ར་གྱེན་བརྫེས་དཔའ་བོའི་སྐུ། །རུས་པའི་རྒྱན་དྲུག་སྟག་ལྤགས་ཤམ་
ཐབས་ཅན། །ཐོད་རློན་ཕྲེང་བ་སྦྲུལ་གྱི་ཡན་ལག་དཀྲིས། །དཀོན་མཆོག་གསུམ་
གྱི་བསྟན་བསྲུང་ནག་པོ་ཁྱོད། །སྔོན་ཚེ་རྡོ་རྗེ་འཛིན་པའི་སྤྱན་སྔ་རུ། །ཇི་སྲིད་འཁོར་
བའི་རྒྱ་མཚོ་མ་སྟོང་པར། །དེ་སྲིད་བསྟན་པ་བསྲུང་བར་ཞལ་བཞེས་པ། །དེང་སང་
སྙིགས་མ་ལྔ་ཡི་དུས་འདི་རུ། །ཆོས་ལྡན་བྱང་ཆུབ་བསྒྲུབ་པར་བྱེད་པ་ལ། །བར་ཆད་
རྐྱེན་ངན་སྣ་ཚོགས་སྤྲིན་བཞིན་འདུས། །དེ་ཕྱིར་བདུད་དཔུང་འདུལ་བའི་དུས་ལ་
བབ། །བདུད་ཀྱི་ཞགས་པ་འཕེན་པ་དགྲ་ལ་བཟློག །གཤིན་རྗེའི་ཁྲམ་ལ་བཏབ་པ་
དགྲ་ལ་བཟློག །འབྱུང་པོའི་ཐོད་ཟོར་འཕེན་པ་དགྲ་ལ་བཟློག །མ་མོའི་ཁྲག་ཟོར་
གཏོང་བ་དགྲ་ལ་བཟློག །རྒྱལ་པོའི་སྨྱོ་འབོག་གཏོང་བ་དགྲ་ལ་བཟློག །མུ་སྟེགས་
བར་ཆད་བྱེད་པ་དགྲ་ལ་བཟློག །དྲི་ཟའི་འཁོར་ལོ་བསྐོར་བ་དགྲ་ལ་བཟློག །བྱད་
མའི་ཕུར་སོ་དྲིལ་བ་དགྲ་ལ་བཟློག །བན་དྷེའི་སྔགས་ཟོར་འཕེན་པ་དགྲ་ལ་བཟློག།
བོན་པོའི་རྟ་ཟོར་འཕེན་པ་དགྲ་ལ་བཟློག །བགེགས་རིགས་སྟོང་ཕྲག་བརྒྱད་ཅུ་དགྲ་
- 325 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༽
ལ་བཟློག །ལྟས་ངན་བརྒྱད་ཅུ་རྩ་གཅིག་དགྲ་ལ་བཟློག །ཡེ་འགྲོགས་སུམ་བརྒྱ་དྲུག་
ཅུ་དགྲ་ལ་བཟློག །ནད་རིགས་བཞི་བརྒྱ་རྩ་བཞི་དགྲ་ལ་བཟློག །མཁའ་འགྲོ་མ་
དང་ཤ་ཟ་རོ་ལངས་མ། །རྒྱལ་བསེན་ཀླུ་བདུད་ལ་སོགས་གདུག་པའི་ཚོགས། །
དཔའ་བོ་ཁྱེད་ཀྱི་འཕྲིན་ལས་དྲག་པོ་ཡིས། །སོད་ཅིག་ཐུལ་ཅིག་དགྲ་བགེགས་མཱ་
ར་ཡ། །གཏད་དོ་འབུལ་ལོ་བསྟན་དགྲ་སྡིག་ཅན་ཚོགས། །རིགས་རྒྱུད་རྩད་ནས་
མྱུར་དུ་ཆོད་ལ་ཤོག །ཧཱུྃ། ཡེ་ཤེས་སྤྱན་ལྡན་རྡོ་རྗེ་ནག་པོ་ཆེ། །ཆོས་སྐྱོང་དམ་ཅན་རྒྱ་
མཚོ་དགོངས་སུ་གསོལ། །བདག་ཅག་སངས་རྒྱས་བསྟན་པའི་སྒོར་ཞུགས་ཀྱང༌།།
འདུལ་ཁྲིམས་བསླབ་བྱ་མི་ཤེས་བརྟུལ་ཞུགས་ཉམས། །སྡོམ་པ་གསུམ་དང་འགལ་
པར་གྱུར་པ་རྣམས། ། ཆོས་སྐྱོང་འཁོར་བཅས་སྤྱན་ སྔར་མཐོལ་ལོ་བཤགས། །
གསར་སྔགས་རྡོ་རྗེ་ཐེག་པའི་སྒོར་ཞུགས་ཀྱང་། །རྩ་ལྟུང་བཅུ་བཞི་དེ་ཡི་ཆ་མཐུན་
ལ། །ཉམས་ཆག་ལ་སོགས་ལྟུང་བ་ཅི་མཆིས་པ། །ཆོས་སྐྱོང་འཁོར་བཅས་སྤྱན་
སྔར་མཐོལ་ལོ་བཤགས། །ལྡེམ་པོ་ངག་གི་དགོངས་པ་མ་རྟོགས་པ། །ཉོན་མོངས་
ཡེ་ཤེས་རྣམ་རྟོག་ཆོས་སྐུར་འཛིན། །དེ་བཞིན་ཁམས་ལ་ཆོས་དབྱིངས་ཅང་མེད་
སོགས། །རྟག་ཆད་ལྟ་བ་ངན་པ་མཐོལ་ལོ་བཤགས། །སྙོམས་འཇུག་དགོངས་པ་
མ་རྟོགས་ལས་རྒྱ་བསྟེན། །འདོད་ཆགས་ལམ་དུ་ཁྱེར་པའི་བྱང་སེམས་ཉམས། །
སྦྱོར་སྒྲོལ་སྤྱོད་པ་ལོག་ལྟ་མཐོལ་ལོ་བཤགས། །རྡོ་རྗེ་ཚིག་གི་མདུད་པ་མ་གྲོལ་
བས། །སེམས་མཐོང་ཆོས་ཉིད་མ་རྟོགས་འཁོར་བ་ཞེན། །རྟོག་སྒོམ་ཕྱག་རྒྱ་ཆེན་
མོར་འདོད་པ་སོགས། །ཆོས་སྐྱོང་འཁོར་བཅས་སྤྱན་སྔར་མཐོལ་ལོ་བཤགས། །
ཇི་བཞིན་ཇི་བཞིན་མིན་པའི་སྒྲ་དག་གིས། །དགོངས་པ་མ་རྟོགས་འཁྲུགས་ལོང་
སྦྱར་བའི་ཆོས། །འཆད་ཉན་ལོག་པར་གྱུར་པ་མི་བཟད་པ། །ཆོས་སྐྱོང་འཁོར་
- 326 -



དཔལ་ནག་པོ་ཆེན་པོ་འཁོར་བཅས་ཀྱི་གཏོར་བསྐང་རྣམ་དག་རོལ་བ། །
བཅས་སྤྱན་སྔར་མཐོལ་ལོ་བཤགས། །དམ་ཚིག་མི་ལྡན་དབང་བསྐུར་སྣོད་མིན་
ལ། །ཆོས་བཤད་གསང་སྒྲོགས་ལ་སོགས་ནོངས་པ་གང་། །ཚོགས་འདྲེས་སྤྱོད་ཡུལ་
གཅིག་གྱུར་ཉམས་པ་རྣམས། །ཆོས་སྐྱོང་འཁོར་བཅས་སྤྱན་སྔར་མཐོལ་ལོ་བཤགས།།
དམ་རྫས་མ་ཚང་གསང་སྔགས་བཅའ་ སྦྱོར་ནོར། །རྒྱུ་ཆུང་ཕུད་ཉམས་སེར་སྣ་
ལྷག་མ་འདྲེས། །ཐུགས་དམ་དུས་ལ་མ་བསྐང་མཆོད་གཏོར་འགྱངས། །འགལ་བ་
ཅི་མཆིས་མ་ལུས་བཟོད་པར་གསོལ། །དེ་ལྟར་བསྐང་ཞིང་མཆོད་པའི་བྱིན་རླབས་
ཀྱིས། །བདག་ཅག་བྱང་ཆུབ་སྙིང་པོ་བསྒྲུབ་པ་ལ། །སྐྱེ་བ་ད་ལྟ་འདི་ཉིད་གནས་
འདི་རུ། །རླུང་སེམས་དབུ་མར་མྱུར་དུ་ཚུད་པར་ཤོག །ཡེ་ཤེས་རླུང་གིས་ས་ལམ་
མྱུར་བགྲོད་ནས། །ཀུན་ཁྱབ་བདེ་གཤེགས་སྙིང་པོ་མྱུར་ཐོབ་ཅིང༌། །ཐུབ་དབང་
ལྟ་བུར་གཟུགས་སྐུ་མཐའ་ཡས་ཀྱིས། །གང་ལ་ གང་འདུལ་ཐབས་མཁས་སྟོན་
པར་ཤོག །འགྲོ་ཀུན་ཐར་བའི་གྲོང་ཁྱེར་ཉམས་དགའ་བར། །ཁྲིད་ནས་རྒྱལ་བའི་
བསྟན་པ་འཛིན་སྐྱོང་སླད། །འཆད་ཉན་ཉི་མའི་འོད་ཟེར་ཤར་བྱས་ནས། །འཁོར་
བ་མུན་པའི་རྒྱ་མཚོ་བསལ་བར་ཤོག །གདུལ་བྱ་རྣམས་ལ་ཟབ་ལམ་མཐར་ཐུག་
ཆོས། །རྡོ་རྗེའི་ཐེག་པ་མཆོག་གི་དཀྱིལ་འཁོར་དུ། །དབང་མཆོག་མན་ངག་རྒྱ་མཚོའི་
དབང་བསྐུར་ནས། །སྨིན་གྲོལ་མཐར་ཕྱིན་རྡོ་རྗེ་འཆང་ཐོབ་ཤོག ། །
གུར་གྱི་མགོན་པོ་འཁོར་བཅས་ཀྱི། །གཏོར་བསྐང་རྣམ་དག་རོལ་བ་འདི། །རྨི་ལྟས་ཁྱད་ཅན་
བྱུང་བའི་ཚེ། །དཔལ་ལྡན་བླ་མའི་གསུང་བཞིན་དུ། །བཙུན་པ་ཤེས་རབ་རྒྱལ་མཚན་གྱིས། །ས་སྐྱའི་
ཆོས་གྲྭར་སྦྱར་བ་ཡི། །དགེ་བ་འདི་ཡིས་འགྲོ་བ་ཀུན། །རྫོགས་པའི་སངས་རྒྱས་མྱུར་ཐོབ་ཤོག ། །
དཔལ་ནག་པོ་ཆེན་པོ་འཁོར་བཅས་ཀྱི་གཏོར་བསྐང་རྣམ་དག་རོལ་བ་ཞེས་བྱ་བ་འདི་ཡང་། འཇམ་
དབྱངས་ཆོས་ཀྱི་རྒྱལ་མཚན་གྱིས་ཉེ་བར་བསྐུལ་ནས། ས་སྐྱའི་གུར་མགོན་རང་བྱུང་གི་མདུན་དུ་ནག་
- 327 -



དཔལ་བ
མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
པོ་ཆེན་པོའི་ལྟས་ཁྱད་པར་ཅན་བྱུང་བའི་ཚེ། དགེ་སློང་རྡོ་རྗེ་འཛིན་པ་དོལ་པོ་པ་ཤེས་རབ་རྒྱལ་མཚན་
དཔལ་བཟང་པོས་ཁྲུམ་སྟོད་ཀྱི་ཟླ་བའི་ཚེས་བཅོ་ལྔར་བཀོད་པའོ།། །།དགེ་ལེགས་སུ་གྱུར་ཅིག །
མངྒ་ལཾ།
《མ་དཔེ་ནི་འཛམ་ཐང་པར་མ་ཡིན།)
- 328 -



༄༅། །དཔལ་ཡེ་ཤེས་ཀྱི་མགོན་པོ་མཧཱ་ཀཱ་ལ་ཕྱག་དྲུག་པ་
འཁོར་བཅས་ཀྱི་གཏོར་བསྐང་བར་ཆད་
ཀུན་སེལ་ཞེས་བྱ་བ་
བཞུགས་སོ། །
ན་མོ་མ་ཧཱ་ཀཱ་ལ་ལོ་ཀེ་ཤྭ་ར་ཡ། ཡེ་ཤེས་མགོན་པོ་ཕྱག་དྲུག་པ། །འཁོར་བཅས་ཐུགས་
དམ་བསྐང་བའི་ཐབས། །འབྲུ་སྣའི་གཏོར་མ་གྲུ་གང་པ། །དྲག་ཟན་ཁྱུང་དང་བྱ་ནག་དང༌། །ཁྱི་ནག་
ལུག་ནག་རྟ་ནག་དང་། །གཡག་ནག་ལ་སོགས་བཅུ་གསུམ་སྟེ། །ཤ་ལྔ་བདུད་རྩི་ལྔ་དང་ནི། །དབང་
པོ་ལྔ་ཡི་མེ་ཏོག་སྤོས། །རྔ་ཡབ་དར་ནག་རྒྱལ་མཚན་སོགས། །འདོད་ཡོན་སྣ་ཚོགས་གཅལ་དུ་བཀྲམ།།
དྲག་སྤོས་བདུག་ལ་འདི་སྐད་དོ། །
ཧཱུྃ། འོག་མིན་ཆོས་ཀྱི་དབྱིངས་ཀྱི་གཞལ་ཡས་ན། །རྡོ་རྗེ་འཆང་ཆེན་དཔལ་
ལྡན་ཤ་བ་རི། །མི་ཏྲི་ར་ཧཱུ་ཛོ་གི་རཏྣ་དང་། །དྷརྨ་སིང་ཧ་འཁོར་བཅས་ཐུགས་དམ་
བསྐང་། །དྷརྨཱ་པྲ་ཛྙཱ་བིདྱ་སིང་ཧ་དང་། །ཤི་ལ་དྷ་ཛ་ཤྭ་ར་པཱ་ཤ་ཧཱུཾ། །ཛྙཱ་ན་བཛྲ་སྐྱི་སྟོན་
ཆོས་ཀྱི་རྗེ། ། ཀུན་མཁྱེན་དུས་གསུམ་སངས་རྒྱས་དོལ་པོ་པ།། མཚུངས་མེད་བླ་མ་རྣམས་ཀྱི་
ཐུགས་དམ་བསྐང་། །དེང་ནས་བཟུང་སྟེ་བདག་གི་ཚེ་རབས་སུ། །བརྒྱུད་ལྡན་བླ་
མ་དུས་གསུམ་སངས་རྒྱས་ཀྱི། །ཐུགས་རྗེས་བཟུང་ཞིང་དངོས་གྲུབ་རབ་སྩོལ་
ནས། །ཡོན་ཏན་ཀུན་རྫོགས་དོན་གཉིས་མཐར་ཕྱིན་མཛོད། །ཧཱུྃ། ས་བཅུའི་མགོན་
པོ་མཧཱ་ཀཱ་ལ་ཆེ། །དུར་ཁྲོད་བསལ་བའི་ཚལ་ནས་གཤེགས་སུ་གསོལ། །སྤྱན་
རས་གཟིགས་དབང་འགྲོ་བ་འདྲེན་ཙ་ན། །པོ་ཊ་ལ་ཡི་གནས་ནས་གཤེགས་སུ་
- 329 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༡༩༽
གསོལ། །དྲག་པོའི་འཕྲིན་ལས་དབང་ཕྱུག་སྐུར་སྟོན་པ། །ཙནྡན་ནགས་ཀྱི་ཚལ་
ནས་གཤེགས་སུ་གསོལ། །ཨོཾ་ཤྲཱི་མཧཱ་ཀཱ་ལ་ས་པཱ་རི་ཝཱ་ར་ཨེ་ཧྱ་ཧི། ཛཧཱུྃ་བཾ་ཧོ༔
ཧཱུྃ། དམ་ཉམས་དགྲ་བགེགས་མ་ལུས་ཀུན་བསྒྲལ་བའི། །སྲོག་རྩའི་ལམ་ནས་
རྒྱུད་མར་དྲངས་པ་ཡི། །རཀྟའི་མཆོད་ཡོན་རྒྱ་མཚོ་ཀྱི་ལི་ལི། །དཔལ་ལྡན་མགོན་
པོ་འཁོར་དང་བཅས་ལ་འབུལ། །སངས་རྒྱས་བསྟན་པ་བསྲུང་ཞིང་རྒྱས་པར་
མཛོད། །དམ་ཉམས་སྙིང་ལག་རྣ་བ་མིག་དང་སྣ། །དབང་པོ་ལྔ་ཡི་མེ་ཏོག་ལྷབས་སེ་
ལྷབ། །དཔལ་ལྡན་མགོན་པོ་འཁོར་དང་བཅས་ལ་འབུལ། །སངས་རྒྱས་བསྟན་
པ་བསྲུང་ཞིང་རྒྱས་པར་མཛོད། །ཚིལ་ཆེན་གུ་གུལ་རྒོག་པ་གླ་རྩིར་བཅས། །ཤ་
ཆེན་སྤོས་ཀྱི་དུད་པ་ཐུ་ལུ་ལུ། །དཔལ་ལྡན་མགོན་པོ་འཁོར་དང་བཅས་ལ་འབུལ།།
སངས་རྒྱས་བསྟན་པ་བསྲུང་ཞིང་རྒྱས་པར་མཛོད། །རོ་རས་དྲིས་ཤིང་ཡི་དྭགས་
མེ་སྦར་བས། །ཞུན་ཆེན་སྣང་གསལ་འབར་བ་ཏ་ལ་ལ། །དཔལ་ལྡན་མགོན་པོ་
འཁོར་དང་བཅས་ལ་འབུལ། །སངས་རྒྱས་བསྟན་པ་བསྲུང་ཞིང་རྒྱས་པར་མཛོད།།
རྡོ་རྗེ་རང་བྱུང་དྲི་ཆབ་སྨན་དང་བཅས། །མཁྲིས་པའི་དྲི་མཆོག་ངད་ལྡན་རོལ་བ་
ཅན། །དཔལ་ལྡན་མགོན་པོ་འཁོར་དང་བཅས་ལ་འབུལ། །སངས་རྒྱས་བསྟན་
པ་བསྲུང་ཞིང་རྒྱས་པར་མཛོད། །ཛ་ གད་བདུད་ རྩི་རྣམ་ལྔས་ བྲན་པ་ཡི། །དམ་
རྫས་གཏོར་མ་རི་ལྟར་བུངས་སེ་བུང་། །དཔལ་ལྡན་མགོན་པོ་འཁོར་དང་བཅས་
ལ་འབུལ། །སངས་རྒྱས་བསྟན་པ་བསྲུང་ཞིང་རྒྱས་པར་མཛོད། །ཐོད་ རྔ་ རྐང་
གླིང་འཁར་རྔ་ཆ་ལིང་སོགས། །སྣ་ཚོགས་རོལ་མོའི་སྒྲ་སྙན་ཁྲ་ལ་ལ། །དཔལ་
ལྡན་མགོན་པོ་འཁོར་དང་བཅས་ལ་འབུལ། །སངས་རྒྱས་བསྟན་པ་བསྲུང་ཞིང་
རྒྱས་པར་མཛོད། །བྱ་ནག་ཤ་འཐོག་འཕུར་ལྡིང་ཤིགས་སེ་ཤིག །རྟ་ནག་རྟིང་
- 330 -



དཔལ་ཡེ་ཤེས་ཀྱི་མགོན་པོ་མཧཱ་ཀཱ་ལ་ཕྱག་དྲུག་པ་འཁོར་བཅས་ཀྱི་གཏོར་བསྐང་བར་ཆད་ཀུན་སེལ།
དཀར་མཚེར་སྐད་ལྷངས་སེ་ལྷང་། །ཁྱི་ནག་ཁྲོས་པའི་སྐད་འབྱིན་གྲོངས་སེ་གྲོང་།།
གཡག་ནག་མཛེས་པའི་རྔ་ཡབ་ལིངས་སེ་ལིང་། །ལུག་ནག་སྤྱི་དཀར་སྤུ་སྡུག་
སྤངས་སེ་སྤང་། །མི་ནག་ཀིང་པོས་གར་འཆམ་ཁྲིགས་སེ་ཁྲིག །ཁྱུང་ཆེན་ནག་
པོས་གཤོག་རྡེབ་ས་གསུམ་འདར། །ཡིད་འཕྲོག་མཛེས་པའི་དམ་རྫས་སྣ་ཚོགས་
འདིས། །རྟག་ཏུ་མི་འབྲལ་བརྩེ་ བས་ རྗེས་འཛིན་ ཕྱིར། །མྱུར་མཛད་ ཕྱག་དྲུག་
མགོན་པོའི་ཐུགས་དམ་བསྐང་། །ལས་མཁན་ཀྵེ་ཏྲ་པཱ་ལའི་ཐུགས་དམ་བསྐང་། །
དབང་ཕྱུག་ཛི་ན་མི་དྲའི་ཐུགས་དམ་བསྐང་། །གཤིན་རྗེ་ཊཱཀྐི་རཱ་ཛའི་ཐུགས་དམ་
བསྐང་། །བདུད་མགོན་དྲཀླད་ནག་པོའི་ཐུགས་དམ་བསྐང་། །དཔལ་ལྡན་ལྷ་མོ་
ནག་མོའི་ཐུགས་དམ་བསྐང་། །སྟོབས་ལྡན་ཕྱོགས་སྐྱོང་བཅུ་ཡི་ཐུགས་དམ་བསྐང༌།།
འཁོར་ གྱི་དྲེགས་ པ་ འབུམ་ སྡེའི་ ཐུགས་ དམ་ བསྐང་། །སངས་ རྒྱས་ བསྟན་ པ་
བསྲུང་ཞིང་རྒྱས་པར་མཛོད། །ཧཱུྃ། དར་ནག་མཛེས་པའི་གདུགས་ཆེན་བུངས་སེ་
བུང༌། །གསེར་གྱི་རྒྱལ་མཚན་མདངས་ལྡན་ལྷབས་སེ་ལྷབ། །རླུང་དར་ནག་པོའི་
མེ་ལྕེ་ཁྲ་ལ་ལ། །དར་སྔོན་བླ་རེ་གུར་ཆེན་རྒྱངས་སེ་རྒྱང་། །རྔ་ཡབ་ནག་པོའི་གཟི་
བརྗིད་པུ་རུ་རུ། །རུས་རྒྱན་དྲིལ་བུ་གཡེར་ཁ་སིལ་ལི་ལི། །ཁྲབ་རྨོག་རྡོ་རྗེའི་གོ་
ཆ་ཉི་ལི་ལི། །རལ་གྲི་མདའ་གཞུ་རྣོ་མཚོན་ཆེམས་སེ་ཆེམ། །དྲག་པོ་མངོན་སྤྱོད་
ལས་ཀྱི་མཆོད་པ་འདིས། །ལས་ངན་དགྲ་བགེགས་མ་ལུས་བསྒྲལ་བའི་ཕྱིར། །
མྱུར་མཛད་ཕྱག་དྲུག་མགོན་པོའི་ཐུགས་དམ་བསྐང་། །ལས་མཁན་ཀྵེ་ཏྲ་པཱ་ལའི་
ཐུགས་དམ་བསྐང་། །དབང་ཕྱུག་ཛི་ན་མི་དྲའི་ཐུགས་དམ་བསྐང་། །གཤིན་རྗེ་ཊཱཀྐི་
རཱ་ཛའི་ཐུགས་དམ་བསྐང༌། །བདུད་མགོན་དྲཀཱད་ནག་པོའི་ཐུགས་དམ་བསྐང་། །
དཔལ་ལྡན་ལྷ་མོ་ནག་མོའི་ཐུགས་དམ་བསྐང་། །སྟོབས་ལྡན་ཕྱོགས་སྐྱོང་བཅུ་ཡི་
- 331 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཐུགས་དམ་བསྐང་། །འཁོར་གྱི་དྲེགས་པ་འབུམ་སྡེའི་ཐུགས་དམ་བསྐང་། །སངས་
རྒྱས་བསྟན་པ་བསྲུང་ཞིང་རྒྱས་པར་མཛོད། །ཧཱུྃ། འབྲུ་བཅུད་སྟོང་དང་ ཛ་ གད་
སྨན་དང་སྦྱར། །དྲག་པོའི་གཏོར་མ་ཟུར་གསུམ་གྲུ་གང་བ། །ཤ་ལྔ་བདུད་རྩི་ལྔ་
དང༌ སྨན་ སྣ་བཅས། །འབྲས་དཀར་ ཏིལ་ དང་ རིན་ཆེན་སྣ་ལྔ་ བདར། །དཔལ་
གྱིས་ཞལ་ཟས་རོ་བརྒྱ་ལྡན་པ་ལ། །སྣ་ཚོགས་མཛེས་པའི་དར་སྣའི་ལྷབ་ལྷུབ་
སྤྲས། །སེང་གེ་སྟག་གཟིག་དོམ་དྲེད་འཕར་སྤྱང་སོགས། །རབ་བརྗིད་གཅན་གཟན་
ལྤགས་པ་ལྷབས་སེ་ལྷབ། །དགྱེས་མཆོད་གཏོར་མ་དམ་རྫས་སྣ་ཚོགས་འདིས། །
རྣལ་འབྱོར་དམ་ཚིག་ཉམས་ཆག་བསྐང་བའི་ཕྱིར། །མྱུར་མཛད་ཕྱག་དྲུག་མགོན་
པོའི་ཐུགས་དམ་བསྐང་། །ལས་མཁན་ཀྵེ་ཏྲ་པཱ་ལའི་ཐུགས་དམ་བསྐང་། །དབང་
ཕྱུག་ཛི་ན་མི་དྲའི་ཐུགས་དམ་བསྐང་། །གཤིན་རྗེ་ཊཱཀྐི་རཱ་ཛའི་ཐུགས་དམ་བསྐང༌།།
བདུད་མགོན་དྲཀྐད་ནག་པོའི་ཐུགས་དམ་བསྐང་། །སྟོབས་ལྡན་ཕྱོགས་སྐྱོང་བཅུ་
ཡི་ཐུགས་དམ་བསྐང་། །འཁོར་ གྱི་དྲེགས་པ་འབུམ་སྡེའི་ཐུགས་དམ་བསྐང་། །
སངས་རྒྱས་བསྟན་པ་བསྲུང་ཞིང་རྒྱས་པར་མཛོད། །ཧཱུྃ། ཡན་ལག་བརྒྱད་ལྡན་སྤོས་
ཆུས་རྒྱ་མཚོ་ལ། །སྲིད་གསུམ་གསལ་བའི་ཡོན་ཆབ་ཀྱིལ་ལི་ལི། །ཆུ་སྐྱེས་ཐང་
སྐྱེས་མཛེས་པའི་མདངས་གསལ་བ། །སྣ་ཚོགས་ལྷ་ཡི་མེ་ཏོག་བུངས་སེ་བུང་། །
ཨ་དཀར་ཙནྡན་སྦྲུལ་གྱི་སྙིང་པོ་སོགས། །ཚུལ་ཁྲིམས་སྤོས་ཀྱི་དྲི་བཟང་ཐུལ་ལུ་
ལུ། །གཏི་མུག་མ་རིག་མུན་པ་སེལ་བའི་མཆོག །ཡེ་ཤེས་ལྔ་ཡི་མར་མེ་ཁྲལ་ལ་ལ།།
ཕ་རོལ་ཕྱིན་དྲུག་ལས་ཀྱི་དབང་པོ་དྲུག །རྒྱལ་བའི་དུང་ཆོས་དྲི་མཆོག་བཅུད་
ཀྱིས་བལྟམས། །རྣམ་རྟོག་ཕུང་པོ་ལས་རླུང་དབུ་མར་བསྒྲལ། །འགྱུར་མེད་བདེ་
ཆེན་ཞལ་ཟས་ཉིལ་ལི་ལི། །ས་ལམ་ཡོན་ཏན་མ་ལུས་ཡོངས་རྫོགས་པའི། །རྡོ་རྗེ་
-332 -



དཔལ་ཡེ་ཤེས་ཀྱི་མགོན་པོ་མཧཱ་ཀཱ་ལ་ཕྱག་དྲུག་པ་འཁོར་བཅས་ཀྱི་གཏོར་བསྐང་བར་ཆད་ཀུན་སེལ། །
གླ་ཡི་རོལ་མོ་ ཁྲལ་ལ་ལ། །ཕྱི་ནང་དེ་བཞིན་ཉིད་ ཀྱི་མཆོད་པ་འདིས། །རྣལ་
འབྱོར་མཆོག་གི་དངོས་གྲུབ་སྩོལ་བའི་ཕྱིར། །མྱུར་མཛད་ཕྱག་དྲུག་མགོན་པོའི་
ཐུགས་དམ་བསྐང་། །ལས་མཁན་ཀྵེ་ཏྲ་པཱ་ལའི་ཐུགས་དམ་བསྐང་། །དབང་ཕྱུག་
ཛི་ན་མི་དྲའི་ཐུགས་དམ་བསྐང་། །གཤིན་རྗེ་ཊཱཀྐི་རཱ་ཛའི་ཐུགས་དམ་བསྐང་། །
བདུད་མགོན་དྲཀྐད་ནག་པོའི་ཐུགས་དམ་བསྐང་། །དཔལ་ལྡན་ལྷ་མོ་ནག་མོའི་
ཐུགས་དམ་བསྐང་། །སྟོབས་ལྡན་ཕྱོགས་སྐྱོང་བཅུ་ཡི་ཐུགས་དམ་བསྐང་། །འཁོར་
གྱི་དྲེགས་པ་འབུམ་སྡེའི་ཐུགས་དམ་བསྐང༌། །སངས་རྒྱས་བསྟན་པ་བསྲུང་ཞིང་
རྒྱས་པར་མཛོད། །དེ་ལྟར་བསྐངས་ཤིང་མཆོད་པའི་བྱིན་རླབས་ཀྱིས། །བདག་
ཅག་དཔོན་སློབ་འཁོར་དང་བཅས་པ་ལ། །གནོད་ཅིང་འཚེ་བར་བྱེད་པའི་དགྲ་
བགེགས་བཟློག །ནད་རིགས་བཞི་བརྒྱ་རྩ་བཞི་དགྲ་ལ་བཟློག །བགེགས་རིགས་
སྟོང་ཕྲག་བརྒྱད་ཅུ་དགྲ་ལ་བཟློག །དུས་མིན་འཆི་བ་བརྒྱད་པོ་དགྲ་ལ་བཟློག །
ལྟས་ངན་བརྒྱད་ཅུ་རྩ་བཞི་དགྲ་ལ་བཟློག །ཡེ་འདྲོག་སུམ་བརྒྱ་དྲུག་ཅུ་དགྲ་ལ་
བཟློག །མཁའ་འགྲོ་མ་དང་རོ་ལངས་སྲིན་པོའི་བདུད། །རྒྱལ་སྲིན་ཐེའུ་རང་བར་
ཆད་བྱེད་པ་རྣམས། །དམར་ཆེན་གཏོར་མ་འདི་དང་ལྷན་ཅིག་ཏུ། །དཔལ་ལྡན་
མཧཱ་ཀཱ་ལ་ཁྱེད་ལ་གཏད། །ཚར་གཅོད་མངོན་སྤྱོད་ལས་ཀྱི་སྒྲོལ་བར་མཛོད། །ཧཱུྃ།
མྱུར་མཛད་མཧཱ་ཀཱ་ལ་དགོངས་སུ་གསོལ། །རྡོ་རྗེ་བཀའ་བརྒྱུད་བླ་མ་ཡབ་སྲས་
ལ། །དག་པ་གཉིས་ལྡན་སངས་རྒྱས་ཉིད་དུ་ཡང་། །མ་རྟོགས་ཐ་མལ་འཛིན་པ་
མཐོལ་ལོ་བཤགས། །དུར་ཁྲོད་ནགས་འདབ་ཆུ་ཀློང་བས་མཐའ་རུ། །ཕྱི་ནང་རྟེན་
དང་དམ་རྫས་ཚོགས་བཤམས་སོགས། །བསྙེན་སྒྲུབ་བྱེད་པར་ཁས་བླངས་དམ་
བཅས་ནས། །ཚུལ་བཞིན་མ་སྒྲུབ་དེ་ཡང་མཐོལ་ལོ་བཤགས། །ཀྱེ་ཊ་པཱ་ལ་ཛི་ན་
- 333 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
མི་དྲ་དང་། །ཊཱཀྐི་རཱ་ཛ་དྲཀཱད་རེ་མ་ཏི། །ཕྱོགས་སྐྱོང་བཅུ་དང་གཙང་རིགས་མགོན་
པའི་ཚོགས། །ཁྱེད་ཀྱི་ཐུགས་དང་འགལ་བ་མཐོལ་ལོ་བཤགས། །མགོན་པོའི་
སྤྱན་སྔར་བཤགས་པ་བཅས་པ་ལ། །ཕ་མས་བུ་ཚ་བཞིན་དུ་སྐྱོང་བར་མཛོད། །
ཧཱུྃ། ས་བཅུའི་མགོན་པོ་འཁོར་བཅས་དགོངས་སུ་གསོལ། །ཁྱེད་ཀྱི་ཐུགས་དམ་
བསྐང་བའི་ བྱིན་རླབས་ཀྱིས། །ཡེ་ཤེས་སྤྱན་གྱིས་འཇིག་རྟེན་མཐར་ཐུག་ཏུ། །
ཉིན་མཚན་མེད་པར་བྱ་ར་ལེགས་པར་མཛོད། །ཆོས་མཛད་བསྟན་འཛིན་སྐྱེས་བུའི་
སྐུ་ཚེ་བསྲིང་། །དགེ་འདུན་སྤྱི་སྡེ་རྒྱ་མཚོའི་དཔུང་ཚོགས་སྐྱོངས། །སངས་རྒྱས་བསྟན་
པ་ཉི་ཤར་ལྟ་བུར་སྤེལ། །གསང་སྔགས་རྡོ་རྗེ་ཐེག་པ་མཆོག་རྒྱས་མཛོད། །
ཡེ་ཤེས་མགོན་པོ་ཕྱག་དྲུག་པ། །འཁོར་དང་བཅས་པ་ཐམས་ཅད་ཀྱིས། །གཏོར་བསྐང་བར་
ཆད་ཀུན་སེལ་འདི། །འབྲི་གུང་བསྟན་བཅུད་རིན་པོ་ཆེ། །བློ་བཟང་དཔལ་ལྡན་འཁོར་བཅས་ཀྱི། །ཆ་
རྐྱེན་དཔག་མེད་དང་བཅས་པས། །ལྷག་བསམ་རྣམ་དག་རབ་བསྐུལ་ནས། །བཙུན་པ་ཤེས་རབ་རྒྱལ་
མཚན་གྱིས། །ཐ་སྐར་ཟླ་བའི་ཚེས་བརྒྱད་དུ། །སྦྱར་བས་འགྲོ་ཀུན་སངས་རྒྱས་ཤོག །
དཔལ་ལྡན་མཧཱ་ཀཱ་ལ་ཕྱག་དྲུག་པ་འཁོར་བཅས་ཀྱི་གཏོར་བསྐང་འདི་ཡང་། འབྲི་གུང་གདན་ཚབ་
འཁོར་བཅས་ཀྱིས་ཉེ་བར་བསྐུལ་ནས། རྟོན་པ་བཞི་ལྡན་གྱིས་བྲག་ལྷ་ཀླུ་ཕུག་ཏུ་བཀོད་པའོ།། །།
འདིས་ཀྱང་བསྟན་པ་རིན་པོ་ཆེ་དང་སེམས་ཅན་ཐམས་ཅད་ལ་ཕན་ཐོགས་པར་གྱུར་ཅིག །
བཀྲ་ཤིས། བྷ་ཝན་ཏུ།
《མ་དཔེ་ནི་འཛམ་ཐང་པར་མ་ཡིན།)
- 334 -



༄༅། །བསང་མཆོད་དགོས་འདོད་ཀུན་འབྱུང་
ཞེས་བྱ་བ་བཞུགས་སོ། །
1
ཨོཾ་སྭ་སྟི། བླ་མ་དང་ལྷག་པའི་ལྷ་ལ་ཕྱག་འཚལ་ལོ། །བླ་མ་ཡི་དམ་མཆོད་པ་དང་། །རྣལ་འབྱོར་
ཉམས་ཆག་བསྐང་བ་དང་། །འགལ་རྐྱེན་བར་ཆད་སེལ་བ་དང་། །འདོད་དོན་ཕུན་ཚོགས་བསྒྲུབ་པའི་
ཕྱིར། །བསང་གི་མཆོད་པ་བཤད་པར་བྱ། །
ཞེས་པ་འདི་ལ་སྔོན་དུ་འགྲོ་བ་ནི། དྲི་ཞིམ་པོ་བདུག་པ་སྣ་ཚོགས་དང་། ཕྱི་ནང་གི་མཆོད་པའི་
གཏོར་མ་ནི། སྣོད་ཇི་ལྟར་རིགས་པར། དབུས་སུ་ལྷ་བཤོས་ཆེ་བ་གཅིག །ཕྱོགས་བཞིར་གཡག །ལུག །
ར། ཤ་བ། མཚམས་བཞིར་སྙན། རྣ་བ། བསེ་རུ། རྒོ་བ་རྣམས་རེ་རེ་དང་། དེ་ཡང་སྨད་གྲུ་བཞི། སྟོད་
མི་འདྲ་བ་ལ། གཟུགས་འགྲོས་དེ་རྣམས་ཀྱི་མགོ་བོ་བཟོ་བ་ཡིན་ནོ། །ཁ་སྐོང་ཟན་རིལ་བདུན། ཆང་
བུ་བདུན། མཐེབ་སྐྱུ་རྣམས་བྱའོ། །རྔ་བརྡུངས། དར་ཕྱར། དུང་འབུད་དོ། །
ན་མོ་གུ་རུ། ཞི་བའི་བསང་མཆོད་ལ་བྱིན་རླབས་མཛད་པར་ཞུ། ཨོཾ་བཛྲ་ཨ་མྲྀ་ཏས་བསངས།
ཨོཾ་སྭ་བྷས་སྦྱངས། སྟོང་པའི་ངང་ལས་ཧཱུྃ་ལས་བྱུང་བའི་ཞི་བའི་ཐབ་ཁུང་དཀར་པོ་
ཟླུམ་པོ་ཡངས་ཤིང་རྒྱུ་ཆེ་བའི་ནང་དུ། ཨོཾ་ཨཱཿཧཱུཾ་འོད་དུ་ཞུ་བ་ལས་བྱུང་བའི་བསང་
རྫས་རྣམས་གཟུགས་སྡུག་པ། སྒྲ་སྙན་པ། དྲི་ཞིམ་པ། རོ་མངར་བ། རེག་བྱ་འཇམ་
པ། འདོད་པའི་ཡོན་ཏན་ཕུན་ཚོགས་པ། ནམ་མཁའ་བར་སྣང་ཐམས་ཅད་ཁྱབ་
པར་འགྱུར། ཨོཾ་སྤ་ར་ཎ་ཁཾ། ཨོཾ་བཛྲ་དྷརྨཱ་ར་ཎི་ཊ། པྲ་ར་ཎི་ཊ། སཾ་པྲ་ར་ཎི་ཊ། སརྦ་
བུདྡྷ་སོགས། ཁཾ་སྭཱཧཱ། ལན་གསུམ་སོགས་དང་རོལ་མོ་བྱ།
བདག་དང་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་
བསངས།
- 335 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
ཀྱི་དུས་འདི་ནས་བཟུང་སྟེ། ཇི་སྲིད་བྱང་ཆུབ་ཏུ་མཆིས་ཀྱི་བར་དུ། དཔལ་ལྡན་བླ་
མ་དམ་པ་རྣམས་ལ་སྐྱབས་སུ་མཆིའོ། །རྫོགས་ པའི་ སངས་ རྒྱས་བཅོམ་ལྡན་
འདས་རྣམས་ལ་སྐྱབས་སུ་མཆིའོ། །དམ་པའི་ཆོས་རྣམས་ལ་སྐྱབས་སུ་མཆིའོ། །
འཕགས་པའི་དགེ་འདུན་རྣམས་ལ་སྐྱབས་དུ་མཆིའོ། །ཅི་ནུས་བཟླས་པའི་མཐར། བླ་མ་
དང་དཀོན་མཆོག་རིན་པོ་ཆེ་རྣམ་པ་གསུམ་ལ་བདག་ཕྱག་འཚལ་ཞིང་སྐྱབས་སུ་
མཆིའོ། །ཁྱེད་རྣམས་ཀྱིས་བདག་གི་རྒྱུད་བྱིན་གྱིས་བརླབ་ཏུ་གསོལ། སེམས་ཅན་
ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་
དུ་བསང་མཆོད་ཀྱི་རིམ་པ་ལ་འཇུག་པར་བགྱིའོ། །ཞེས་ལན་གསུམ་བརྗོད། སེམས་ཅན་
ཐམས་ཅད་བདེ་བ་དང་བདེ་བའི་རྒྱུ་དང་། སོགས།
ཨོཾ་སྭ་བྷ་ཝས་སྦྱངས། སྟོང་པའི་ངང་ལས་མདུན་གྱི་ནམ་མཁར་སེང་གེ་ཆེན་པོ་
བརྒྱད་ཀྱིས་བཏེག་པའི་སྟེང་དུ། རིན་པོ་ཆེའི་ཁྲི་སྣ་ཚོགས་པདྨ་དང་ཟླ་བའི་གདན་
གྱི་སྟེང་དུ། རྩ་བའི་བླ་མ་དང་རྡོ་རྗེ་འཆང་གི་རྣམ་པ་ཅན་ལ་བརྒྱུད་པའི་བླ་མ་ཡི་
དམ་དཀྱིལ་འཁོར་གྱི་ལྷ་ཚོགས་སངས་རྒྱས་དང་བྱང་ཆུབ་སེམས་དཔའ་མཁའ་
འགྲོ་ཆོས་སྐྱོང་སྲུང་མའི་ཚོགས་ཀྱིས་བསྐོར་བ། དེའི་མཐའ་བསྐོར་དུ་བོད་ཡུལ་
ཀྱི་བརྟན་མ་བཅུ་གཉིས། བོད་ཀྱི་མགུར་ལྷ་བཅུ་གསུམ། སྲིད་པ་ཆགས་པའི་ལྷ་
དགུ། དགེ་བསྙེན་ཆེན་པོ་སུམ་བརྒྱ་དྲུག་ཅུ། སྟོད་མངའ་རིས་སྐོར་གསུམ། བོད་
དབུས་གཙང་རུ་བཞི། སྨད་མདོ་ ཁམས་ སྒང་ གསུམ། ཁྱད་ པར་དུ་ཡུལ་ཕྱོགས་
དང་ས་ཆ་འདི་ཉིད་ལ་གནས་པའི་ས་བདག་ཀླུ་གཉན་མཐུ་རྩལ་ཅན་རྣམས་ཀྱིས་
བསྐོར་བ་ཨོཾ་བཛྲ་ས་མཱ་ཛཿ ཞེས་སྤྱན་དྲངས་པ་ནི།
ཧཱུྃ། ཐུགས་རྗེ་ཚད་མེད་ཞིང་ཁམས་ནས། །རྩ་བརྒྱུད་བླ་མ་གཤེགས་སུ་གསོལ།།
- 336 -



བསང་མཆོད་དགོས་འདོད་ཀུན་འབྱུང་།
རང་བཞིན་རྣམ་དག་དབྱིངས་ཉིད་ནས། །སངས་རྒྱས་ཆོས་དང་དགེ་འདུན་དང༌།།
ཡི་དམ་ལྷ་ཚོགས་གཤེགས་སུ་གསོལ། །གནས་མཆོག་ཉི་ཤུ་རྩ་བཞི་ནས། །དཔའ་
བོ་མཁའ་འགྲོ་གཤེགས་སུ་གསོལ། །དུར་ཁྲོད་བརྒྱད་ཀྱི་གནས་མཆོག་ནས། །ཆོས་
སྐྱོང་སྲུང་མ་གཤེགས་སུ་གསོལ། །འདས་དང་མ་བྱོན་ད་ལྟར་གྱིས། །ལྷ་དང་སྲུང་
མ་གཤེགས་སུ་གསོལ། །མ་མོ་མཁའ་འགྲོ་ཤུགས་འགྲོ་དང༌། །འཇིག་རྟེན་གནས་
འདིར་གནས་གྱུར་པ། །བསྒྲུབ་གནས་བྱིན་ཆེན་ཐམས་ཅད་ཀྱི། །ས་འོག་ས་སྟེང་
ཐམས་ཅད་དང་། །དགེ་བསྙེན་ཆེན་པོ་མཐུ་རྩལ་ཅན། །འཁོར་དུ་གཏོགས་པའི་
སྡེ་བརྒྱད་པོ། །སྟོང་གསུམ་ཁྱབ་པའི་མཐུ་རྩལ་ཅན། །སྟོན་པའི་བསྟན་པ་བསྲུང་
བ་དང་། །བསྒྲུབ་པའི་སྡོང་གྲོགས་བྱེད་པ་དང་། །མི་མཐུན་བར་ཆད་སེལ་བ་དང༌།།
དགྲ་བགེགས་གཏན་ནས་བསྒྲལ་བ་དང་། །རྣལ་འབྱོར་འཕྲིན་ལས་བཅོལ་བའི་ཕྱིར།།
འདིར་བྱོན་མཆོད་པས་བཤམས་པ་བཞེས། །བཅོལ་བའི་འཕྲིན་ལས་འགྲུབ་པར་
མཛོད། །
དེ་ནས་བྱིན་གྱིས་བརླབ་པ་ནི། ན་མོ། ཆོས་དབྱིངས་མི་འགྱུར་བདེན་པའི་བྱིན་རླབས་
དང༌། །རྟེན་ཅིང་འབྲེལ་འབྱུང་མི་བསླུ་བདེན་པ་དང༌། །རྒྱལ་བ་སྲས་བཅས་ཐུགས་
རྗེས་བྱིན་རླབས་དང་། །བདག་གིས་མོས་པ་ལྷག་བསམ་དག་པ་ཡི། །བདེན་པའི་
མཆོག་ནི་དེ་དང་དེ་དག་གིས། །བསང་མཆོད་རྣལ་འབྱོར་བཤམས་པའི་སྤྲུལ་པ་
དང༌། །ནམ་མཁའ་གང་བར་དུས་ཀུན་འབྱུང་གྱུར་ཅིག །ཅེས་བདེན་སྟོབས་འབུལ་བ་ནི།
ཀྱེ། དེ་རིང་གནམ་ལ་སྐར་མ་བཟང་། །ས་ལ་ཉི་མ་ལྷན་དྲོད་ལ། །བར་ན་སེར་
བུ་ངད་ཀྱི་འཇམས། །ཤར་ཕྱོགས་གསེར་རི་སེར་པོ་ལ། །གསེར་གྱི་གསེར་ཤིང་
ལོ་མ་ཅན། །གསེར་ལོ་འབར་བའི་སྟག་པ་དང༌། །ལྷོ་ཕྱོགས་གཡུ་རི་སྔོན་པོ་ལ། །
- 337 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
གཡུ་ཤིང་གཡུ་ཡི་ལོ་མ་ཅན། །གཡུ་ལོ་འབར་བའི་ཤུག་ པ་དང་། །ནུབ་ཕྱོགས་
ཟངས་རི་དམར་མོ་ལ། །ཟངས་ཤིང་ཟངས་གི་ལོ་མ་ཅན། །ཟངས་ལོ་འབར་བའི་
སྙག་པ་དང༌། །བྱང་ཕྱོགས་དུང་རི་དཀར་པོ་ལ། །དུང་ཤིང་དུང་གི་ལོ་མ་ཅན། །
དུང་ ལོ་འབར་ བའི་ སུར་ དཀར་ དང་། །མཁན་ པ་ སྤོས་ དཀར་ ཨ་ཀ་རུ། །ཤིང་
བདུད་ རྩི་ ཅན་ གྱི་དུད་ པ་ དང་། །སི་ ལ་ གུར་གུམ་ཙནྡན་དང་། །བྲག་ སྤོས་ སྤང་
སྤོས་རྒྱ་སྤོས་དང་། །དྲི་བཅུད་ལྡན་པའི་དྲི་ངད་དང་། །ཕྱི་ནང་བསང་མཆོད་སྣ་
ཚོགས་བཤམས། །ཁྱད་པར་དྲི་ཞིམ་བསང་མཆོད་འདི། །རྩ་བའི་བླ་མ་བཀའ་
དྲིན་ ཅན། །བརྒྱུད་ པའི་ བླ་ མ་ བྱིན་རླབས་ཅན། །རྩ་བརྒྱུད་ བླ་ མའི་ ཚོགས་ ལ་
འབུལ། །བདག་ སོགས་ ཉམས་ ཆག་ སྦྱང་ དུ་ གསོལ། །བྱ་ རྒྱུད་ སྤྱོད་ རྒྱུད་ རྣལ་
འབྱོར་རྒྱུད། །རྣལ་འབྱོར་ཆེན་པོ་ལ་སོགས་པ། །རྒྱུད་སྡེ་བཞི་དང་འབྲེལ་བ་ཡི། །
ཡི་དམ་དཀྱིལ་འཁོར་ལྷ་ཚོགས་ལ། །ཕྱི་ནང་བསང་མཆོད་སྣ་ཚོགས་འབུལ། །
བདག་སོགས་ཉམས་གྲིབ་བསལ་དུ་གསོལ། །རྡོ་རྗེ་འཇིགས་བྱེད་ལ་སོགས་པ།།
གཤིན་རྗེ་གཤེད་ཀྱི་ལྷ་ཚོགས་ལ། །ཕྱི་ནང་བསང་མཆོད་སྣ་ཚོགས་འབུལ། །
བདག་ སོགས་ ཉམས་ གྲིབ་ བསལ་ དུ་ གསོལ། །མ་ ལུས་ སེམས་ ཅན་ ཀུན་ གྱི་
མགོན། །རྒྱལ་བ་ཤཱཀྱ་ཐུབ་པ་ལ། །དུས་གསུམ་སངས་རྒྱས་ཚོགས་ཀྱིས་བསྐོར།།
ཕྱི་ནང་བསང་མཆོད་སྣ་ཚོགས་འབུལ། །བདག་སོགས་ཉམས་གྲིབ་བསལ་དུ་
གསོལ། །ཉོན་མོངས་དུག་ལྔ་རྣམ་དག་པ། །བཅོམ་ལྡན་རྒྱལ་བ་རིགས་ལྔ་ལ། །
ཕྱི་ནང་བསང་མཆོད་སྣ་ཚོགས་འབུལ། །བདག་སོགས་ཉམས་ གྲིབ་བསལ་དུ་
གསོལ། །ལུང་དང་རྟོགས་པའི་བདག་ཉིད་ཅན། །སྐྱོབས་པ་བླ་མེད་དམ་ཆོས་ལ།།
ཕྱི་ནང་བསང་མཆོད་སྣ་ཚོགས་འབུལ། །བདག་སོགས་ཉམས་ གྲིབ་བསལ་དུ་
- 338-



བསང་མཆོད་དགོས་འདོད་ཀུན་འབྱུང་།
གསོལ། །འཕགས་པ་འཇམ་དཔལ་ལ་སོགས་པའི། །བྱང་ཆུབ་སེམས་དཔའི་ཚོགས་
རྣམས་ལ། །ཕྱི་ནང་བསང་མཆོད་སྣ་ཚོགས་འབུལ། །བདག་སོགས་ཉམས་གྲིབ་
བསལ་དུ་གསོལ། །བྷ་ར་དྷ་ཛ་ལ་སོགས་པ། །གནས་བརྟན་ཆེན་པོ་བཅུ་དྲུག་ལ།།
ཕྱི་ནང་བསང་མཆོད་སྣ་ཚོགས་འབུལ། །བདག་སོགས་ཉམས་གྲིབ་བསལ་དུ་
གསོལ། །གང་པོ་འོད་སྲུང་ལ་སོགས་པ། །ཉན་ཐོས་རང་རྒྱལ་ཚོགས་རྣམས་ཀྱི། །
དགེ་འདུན་དཀོན་མཆོག་ཐམས་ཅད་ལ། །ཕྱི་ནང་བསང་མཆོད་སྣ་ཚོགས་འབུལ།།
བདག་སོགས་ཉམས་གྲིབ་བསལ་དུ་གསོལ། །དྲུག་པ་རྡོ་རྗེ་འཆང་ཆེན་ལ། །རྩ་
བ་བརྒྱུད་པའི་བླ་མས་བསྐོར། །ཕྱི་ནང་བསང་མཆོད་སྣ་ཚོགས་འབུལ། །བདག་
སོགས་ཉམས་གྲིབ་གསལ་དུ་གསོལ། །རྣལ་འབྱོར་དབང་ཕྱུག་བྷིར་ཝ་པ། །ནག་
པོ་པ་ལ་སོགས་པ་ཡི། །གྲུབ་ཆེན་བརྒྱད་ཅུ་ཐམས་ཅད་ལ། །ཕྱི་ནང་བསང་མཆོད་
སྣ་ཚོགས་འབུལ། །བདག་སོགས་ཉམས་གྲིབ་བསལ་དུ་གསོལ། །ཨིནྡྲ་བོ་དྷི་ལ་
སོགས་པ། །རྣལ་འབྱོར་གྲུབ་ཆེན་བརྒྱད་པོ་ལ། །ཕྱི་ནང་བསང་མཆོད་སྣ་ཚོགས་
འབུལ། །བདག་སོགས་ཉམས་གྲིབ་བསལ་དུ་གསོལ། །སློབ་དཔོན་ནག་པོ་སྤྱོད་པ་
ལ། །དཔའ་བོ་མཁའ་འགྲོའི་ཚོགས་ཀྱིས་བསྐོར། །ཕྱི་ནང་བསང་མཆོད་སྣ་ཚོགས་
འབུལ། །བདག་སོགས་ཉམས་གྲིབ་བསལ་དུ་གསོལ། །ནུབ་ཕྱོགས་ཨུ་རྒྱན་གནས་
མཆོག་ནས། །རིགས་བཞི་མཁའ་འགྲོ་ལ་སོགས་པ། །མ་སྲིང་མཁའ་འགྲོ་ཚོགས་
རྣམས་ལ། །ཕྱི་ནང་བསང་མཆོད་སྣ་ཚོགས་འབུལ། །བདག་སོགས་ཉམས་གྲིབ་
བསལ་དུ་གསོལ། །མ་ཧཱ་ཀཱ་ལ་གུར་མགོན་དང༌། །སྲིད་གསུམ་དབང་བསྒྱུར་ཞལ་
བཞི་པ། །དམ་ཅན་པུ་ཊ་མིང་སྲིང་སོགས། །ཆོས་སྐྱོང་བསྲུང་མའི་ཚོགས་རྣམས་
ལ། །ཕྱི་ནང་བསང་མཆོད་སྣ་ཚོགས་འབུལ། །བདག་སོགས་ཉམས་གྲིབ་བསལ་
- 339 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ཚ༽
དུ་གསོལ། །དཔལ་མགོན་སྟག་ཞོན་ལྕམ་དྲལ་དང་། །སྐུ་གསུང་ཐུགས་ཀྱི་མགོན་
པོ་གསུམ། །ལས་ཀྱི་མགོན་པོ་བདུན་ལ་སོགས། །ལྕམ་དྲལ་འཁོར་དང་བཅས་
རྣམས་ལ། །ཕྱི་ནང་བསང་མཆོད་སྣ་ཚོགས་འབུལ། །བདག་སོགས་ཉམས་གྲིབ་
བསལ་དུ་གསོལ། །མ་ཅིག་རེ་མ་ཏི་ལ་སོགས། །དཔལ་ལྡན་ལྷ་མོའི་ཚོགས་རྣམས་
ལ། །ཕྱི་ནང་བསང་མཆོད་སྣ་ཚོགས་འབུལ། །བདག་སོགས་ཉམས་གྲིབ་བསལ་དུ་
གསོལ། །དཀར་མོ་ཉི་ཟླའི་ཐོད་ཕྲེང་ཅན། །སྲོག་བདག་བདུད་ཀྱི་རྒྱལ་མོ་སོགས།།
སྲུང་མ་རྒྱ་མཚོའི་ཚོགས་རྣམས་ལ། །ཕྱི་ནང་བསང་མཆོད་སྣ་ཚོགས་འབུལ། །བདག་
སོགས་ཉམས་གྲིབ་བསལ་སུ་གསོལ། །ཕ་མེས་བརྒྱུད་ཀྱི་སྲུང་མ་དང༌། །སློབ་དཔོན་
བརྒྱུད་ཀྱི་སྲུང་མ་དང་། །རིག་འཛིན་བརྒྱུད་ཀྱི་སྲུང་མ་དང་། །དབེན་གནས་གཉན་
གྱི་སྲུང་མ་སོགས། །ཕྱི་ནང་བསང་མཆོད་སྣ་ཚོགས་འབུལ། །བདག་སོགས་ཉམས་
གྲིབ་བསལ་དུ་གསོལ། །
བསོ། མཧཱ་དེ་ཝ་ལ་སོགས་པ། །ལྷ་ཆེན་བརྒྱད་པོ་འཁོར་བཅས་བསང་། །ཉི་མ་
ཟླ་བ་ལ་སོགས་པ། །གཟའ་ཆེན་བརྒྱད་པོ་འཁོར་བཅས་བསང་། །དགའ་བོ་འཇོག་
པོ་ལ་སོགས་པ། །ཀླུ་ཆེན་བརྒྱད་པོ་འཁོར་བཅས་བསང་། །དབང་པོ་བརྒྱ་བྱིན་ལ་
སོགས་པ། །ཕྱོགས་སྐྱོང་བཅུ་པོ་འཁོར་བཅས་བསང་། །མཧཱ་བྷེ་ར་ལ་སོགས་པ།།
འཇིགས་བྱེད་དགུ་པོ་ཐམས་ཅད་བསང་། །ཡུལ་འཁོར་སྲུང་བ་ལ་སོགས་པ། །
རྒྱལ་པོ་ཆེན་པོ་སྡེ་བཞི་བསང་། །སྨིན་དྲུག་སྣར་མ་ལ་སོགས་པ། །རྒྱུ་སྐར་ཉི་ཤུ་རྩ་
བརྒྱད་བསང་། །གང་བ་བཟང་པོ་ལ་སོགས་པ། །གནོད་སྦྱིན་འབྲོག་གནས་མཆེད་
ལྔ་བསང་། །གང་པོ་སེར་སྐྱ་ལ་སོགས་པ། །སྡེ་དཔོན་ཉི་ཤུ་རྩ་བརྒྱད་བསང་། །
ཡང་དག་ཤེས་ པ་ དཀར་པོ་སོགས། །མཐུན་ཆེན་ སུམ་ཅུ་རྩ་གཉིས་བསང་། །
= 340-



བསང་མཆོད་དགོས་འདོད་ཀུན་འབྱུང་། །
ཚོགས་བདག་ཁྲོ་བོ་བྲན་གྱི་ཚོགས། །ཡུལ་ལྷ་ཉི་ཤུ་རྩ་གཅིག་བསང་། །སྨེ་བ་དགུ་
དང་སྤར་ཁམས་བརྒྱད། །ལོ་རྒན་དྲུག་ཅུ་ཐམས་ཅད་བསང་། །ས་ཆུ་མེ་རླུང་ལ་
སོགས་པ། །འབྱུང་བ་བཞི་ཡི་ལྷ་རྣམས་བསང་། །མ་མོའི་ཚོགས་དང་ སྲིན་མོའི་
ཚོགས། །ཕྲ་མེན་ཚོགས་དང་རྣལ་འབྱོར་ཚོགས། །མཁའ་འགྲོ་མ་ཡི་ཚོགས་རྣམས་
བསང་། །ལྷ་མིན་ནམ་མཁའ་ལྡིང་རྣམས་དང་། །སྲིད་པོ་མིའམ་ལ་སོགས་པ། །
གྲུལ་བུམ་དྲི་ཟའི་ས་བདག་བསང་། །ཀྱེ་བསང་ངོ༌། །ཧཱུྃ བྷོ༔ དཔལ་ཆེན་ཧེ་རུ་ཀ་
ཉིད་དང༌། །རྡོ་རྗེ་ཐོད་ཕྲེང་རྩལ་གྱི་ནི། །སྤྱན་སྔར་ཁས་བླངས་དམ་བཅས་པས།།
དམ་ཅན་བརྟན་མ་བཅུ་གཉིས་ནི། །ཆིབས་སུ་ཞོན་པ་སྣ་ཚོགས་བཅིབས། །བྲན་
དང་གཡོག་དང་འཁོར་བཅས་བསྐོར། །སྣ་ཚོགས་དར་གྱིས་ལྷབ་ལྷུབ་མཛེས། །
བཞིན་མདངས་མཛེས་པ་འཛུམ་མདངས་ཅན། །འདིར་བྱོན་མཆོད་སྦྱིན་སྣ་ཚོགས་
བཞེས། །བདག་ ཅག་ མགོན་ སྐྱབས་ སྲུང་ བ་དང༌། །ཉམས་ ཆག་དྲི་མ་སེལ་བ་
དང༌། །བཅོལ་ པའི་འཕྲིན་ལས་འགྲུབ་པར་མཛོད། །ཀྱེ་བསང་ངོ༌། །ཀྱེ། འཇིག་
རྟེན་མཐུ་རྩལ་ཅན་གྱི་ལྷ། །ཡབ་ལྷ་བདལ་དྲུག་ཐམས་ཅད་བསང་། །ཀོང་ཙེ་སུམ་
བརྒྱ་དྲུག་ཅུ་བསང་། །ཤར་གྱི་རྨ་ཆེན་སྤོམ་ར་བསང་། །ལྷོ་ཡི་འཛམ་གླིང་ཀླུ་མོ་
བསང༌། །ནུབ་ཀྱི་གཉན་ཆེན་ཐང་ལྷ་བསང་། །བྱང་གི་ལྷ་བཙུན་མུ་ལེ་བསང་། །
བོད་ཀྱི་མགུར་ལྷ་བཅུ་གསུམ་བསང་། །དགེ་བསྙེན་མགྱོགས་ཆེན་ལྡོད་ར་བསང་།།
གཞན་ཡང་དགེ་བསྙེན་མཐུ་རྩལ་ཅན། །སུམ་བརྒྱ་དྲུག་ཅུ་ཐམས་ཅད་བསང་། །
ཀྱི་བསང་ངོ༌། །ཀྱི། དགྲ་ལྷ་རྒྱལ་པོ་བེ་ཧ་ར། །འཇིགས་སུ་རུང་བའི་ཆ་བྱད་ཅན།།
འཇིག་རྟེན་གསུམ་ན་མཐུ་བོ་ཆེ། །སྤྲུལ་པ་རྣམ་པ་སྣ་ཚོགས་འགྱེད། །འཁོར་དང་
བཅས་པ་ཐམས་ཅད་བསང་། །དགྲ་བླ་གཉན་པོ་དམག་དཔོན་ལ། །ལྷ་དམག་སུམ་
- 341 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
བརྒྱ་དྲུག་ཅུས་བསྐོར། །མ་ཅིག་སྲིད་པའི་རྒྱལ་མོ་སོགས། །འཁོར་དང་བཅས་པ་
ཐམས་ཅད་བསང་། །དགེ་བསྙེན་ཆེན་པོ་གཟི་འབར་ཅན། །ལྷ་མོ་རྡོ་རྗེ་དཔལ་
འབར་མ། །འཁོར་དང་བཅས་པ་ཐམས་ཅད་བསང་། །ཀྱེ་བསང་ངོ༌། །ཀྱེ། གཞན་
ཡང་བསང་མཆོད་འབུལ་བ་ནི། །རེ་ལྡེ་མགོ་ཡག་ལ་སོགས་པ། །བདུད་ཀྱི་ཚོགས་
རྣམས་ཐམས་ཅད་བསང་། །དམུ་རྒྱལ་བེ་དུང་ལ་སོགས་པ། །དམུ་ཡི་ རིགས་སུ་
གྱུར་པ་བསང་། །བཙན་རྗེ་ཐེའུ་རིང་ལ་སོགས་པ། །བཙན་རྗེ་རིགས་སུ་གྱུར་པ་
བསང་། །འོད་ལྷ་དཀར་པོ་ལ་སོགས་པ། །རྒྱལ་པོའི་རིགས་སུ་གྱུར་པ་བསང་། །
འདུ་ སྨན་ བྱང་ སྨན་ སྨན་ བཙུན་ དང་། །ཀླུ་བདུད་ནག་ པོ་ ལ་ སོགས་པ། །དམུ་
རིགས་ཚོགས་རྣམས་ཐམས་ཅད་བསང་། །ཀྱི་བསང་ངོ༌། །ཀྱེ། གཞན་ཡང་བསང་
མཆོད་འབུལ་བ་ནི། །དུས་གསུམ་སངས་རྒྱས་ཐམས་ཅད་ཀྱི། །བྱང་ཆུབ་ཐུགས་
སུ་ཆུད་པའི་ས། །རྒྱ་གར་ཤར་ནུབ་རི་བོ་ཆེ། །རྡོ་རྗེ་གདན་གྱི་ས་བདག་བསང་། །
མ་མོ་མཁའ་འགྲོ་འདུ་བའི་ས། །རི་བོ་ཆེན་པོ་དེ་རྣམས་བསང་། །རྡོ་རྗེ་གདན་གྱི་
བྱང་ཕྱོགས་ན། །བྱ་རྒོད་ཕུང་པོའི་རི་བོ་དང༌། །སྤོས་ངད་ལྡན་པའི་རི་བོ་བསང་།།
བལ་ཡུལ་སེར་ཕུག་ལ་སོགས་པ། །བལ་ཡུལ་ས་བདག་ཀླུ་གཉན་བསང་། །རི་བོ་
ཏི་སེ་ལ་སོགས་པ། །མངའ་རིས་སྐོར་གསུམ་ས་བདག་བསང་། །འཇང་རི་སྨུག་
པོ་ལ་སོགས་པ། །ལི་ཡུལ་ས་བདག་ཀླུ་གཉན་བསང་། །ཁ་རག་ཁྱུང་བཙུན་ལ་
སོགས་པའི། །གཡས་རི་ཉིན་སྲིབ་ས་བདག་བསང་། །ཡར་ལེ་ཤམ་པོ་ལ་སོགས་
པ། །གཡོན་རི་ཉིན་སྲིབ་ས་བདག་བསང་། །དྭགས་ལྷ་བཙན་པོ་ལ་སོགས་པ། །
དབུས་རི་ཉིན་སྲིབ་ས་བདག་བསང་། །འོད་དེ་གོང་རྒྱལ་ལ་སོགས་པ། །དབུས་རི་
ཉིན་སྲིབ་ས་བདག་བསང་། །ཀོང་བཙུན་དེ་མོ་ལ་སོགས་པ། །རྐང་ལུང་ཉིན་སྲིབ་
- 342 -



བསང་མཆོད་དགོས་འདོད་ཀུན་འབྱུང༌། །
ས་བདག་བསང་། །ནགས་སོགས་ཆུ་རྒྱུན་དགེ་བསྙེན་དང་། །རོང་ལྷ་དེ་ནི་རྒྱལ་
མཚན་དང༌། །མི་ནམ་མཆེད་བརྒྱད་འོད་འཕྲོ་དང༌། །རུང་བཙུན་ཁ་བ་དཀར་པོ་
སོགས། །རི་ཡི་ས་བདག་ཀླུ་གཉན་བསང་། །སྨྲག་རི་ཕྲ་མོ་ལ་སོགས་པ། །ཚ་བ་
སྒང་གི་ས་བདག་བསང་། །རྩེ་ཡི་ཕག་རྒོད་མཐོ་མཐོ་དང་། །རྡོ་ཏི་གངས་དཀར་
མཆེད་བརྒྱད་བསང་། །ཀླུ་མི་མགོན་དཀར་པོ་ལ་སོགས་པ། །སྨར་ཁམས་སྒང་གི་
ས་བདག་བསང་། །མགྱོགས་ཆེན་སྡོང་ར་ལ་སོགས་པ། །འབྲི་གུང་ས་བདག་ཀླུ་
གཉན་བསང་། །གེར་མཛོ་རི་བོ་དབང་ཞུ་སོགས། །རྫ་རྒྱུད་ས་བདག་ཀླུ་གཉན་
བསང་༌། །རྨ་ ཆེན་ སྤོམ་ ར་ ལ་ སོགས་ པ། །རྨ་ ཡི་ ས་ བདག་ ཀླུ་ གཉན་ བསང་། །
བཞག་ར་གངས་དཀར་ལ་སོགས་པ། །རབ་སྒང་ལུང་བའི་གཞི་བདག་བསང་། །
ལྷ་མོ་རྩེ་ལ་སོགས་པ་ཡི། །ད་རྩེ་མདོ་ཡི་གཞི་བདག་བསང་། །སྐྱེ་རི་གཉན་པོ་ལ་
སོགས་པ། །ཙོང་ཁའི་ཉིན་སྲིབ་ས་བདག་བསང་། །ཁོང་ཤེན་མའོ་ཆེ་ལ་སོགས།།
དབྱར་མོ་ཐང་གི་ས་བདག་བསང་། །རི་བོ་རྩེ་ལྔ་ལ་སོགས་པ། །རྒྱ་ནག་ས་བདག་
ཀླུ་གཉན་བསང་། །ས་ཡི་ལྷ་མོ་བརྟན་མ་དང་། །ས་འཛིན་ལག་པ་ཆེན་པོ་སོགས།།
ས་བདག་ཀླུ་གཉན་ཐམས་ཅད་བསང་། །ཀྱེ་བསང་ངོ༌། །ཀྱེ། གཞན་ ཡང་བསང་
མཆོད་འབུལ་བ་ནི། །ཕྱི་ཡི་རྒྱ་མཚོ་ཆེན་པོ་དང༌། །རོལ་པའི་མཚོ་བདུན་ལ་གནས་
པ། །ཀླུ་རྒྱལ་ཀླུ་ སྨན་ཐམས་ཅད་བསང་། །མ་བང་ གཡུ་མཚོ་ཀླུ་ སྨན་བསང་། །
བེའུ་ཡི་ནི་དུང་མཚོ་བསང་། །ལྡོད་ར་ཡི་ནི་མཚོ་ནག་དང༌། །ཏ་བུ་ཚྭ་མཚོ་དཀར་
མོ་དང་། །ཁྲི་ཤོང་རྒྱལ་མོ་མཚོ་སྨན་བསང་། །ཤར་ཕྱོགས་ཙོང་ཁའི་མཚོ་སྨན་
སོགས། །མཚོ་སྨན་ཕྱུག་མོ་སྤུན་ལྔ་བསང་། །ཡར་འཕྲོག་ཀླུ་མཚོ་ཕྱུག་མོ་དང་། །
བྱང་ གི་ གནམ་མཚོ་ཕྱུག་མོ་སོགས། །མཚོ་སྨན་ཀླུ་སྨན་ཐམས་ཅད་བསང་། །
- 343 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༢༽
ཀྱི་བསང་ངོ༌། །ཀྱི། གཞན་ཡང་བསང་མཆོད་འབུལ་བ་ནི། །ཡུལ་ལྷ་གཞི་བདག་
ཐམས་ཅད་བསང་། །འཛམ་བུ་གླིང་གི་གཞི་བདག་བསང་། །རྒྱ་གར་རྒྱ་ནག་ལི་
ཡུལ་དང༌། །བལ་ཡུལ་ཧོར་དང་ལི་ཡུལ་གྱི། །ཡུལ་ལྷ་གཞི་བདག་ཐམས་ཅད་
བསང་། །ཆོས་ འཁོར་ ལྷ་ ས་ བསམ་ ཡས་ དང༌། །རུ་བཞི་ གཙུག་ ལག་ ཁང་ ལ་
སོགས། །སྒྲུབ་གནས་བྱིན་ཆེན་ཐམས་ཅད་ཀྱི། །ས་འོག་ས་སྟེང་ཐམས་ཅད་དང་།།
གཞི་བདག་སྲུང་མ་ཐམས་ཅད་བསང་། །ཀླུ་རྒྱལ་གཙུག་ན་རིན་ཆེན་སོགས། །
དཔལ་ལྡན་ས་སྐྱའི་གཞི་བདག་བསང་། །ཇོ་མོ་སྟག་འཚེར་ལ་སོགས་པ། །ཁའུ་
ལུང་བའི་གཞི་བདག་བསང་། །གཞི་བདག་ཀླུ་མོ་དཀར་མོ་སོགས། །བདུད་ཀྱི་རྟ་
ཕོ་བཅོ་བརྒྱད་ལ། །འཁོར་དང་ཡང་བྲན་འབུམ་བཅས་སོགས། །བྱ་འགྱུགས་ལུང་བའི་
གཞི་བདག་བསང་། །སྣེའུ་གདོང་ཅན་ལ་སོགས་པ། །ཁོ་མོ་ལུང་བའི་གཞི་བདག་
བསང་། །གླ་བ་དུང་རྩེ་ལ་སོགས་པ། །ཡར་ལུང་ལུང་བའི་གཞི་བདག་བསང་། །ག་
ར་སྨུག་པོ་ལ་སོགས་པ། །གར་ཁུ་མངའ་ཡི་གཞི་བདག་བསང་། །བཟང་ར་བཟང་
དུ་ལ་སོགས་པ། །འབྲི་མཚམས་ལུང་བའི་གཞི་བདག་བསང་། །ལྷོ་རུང་ལུང་བ་
གཞི་ བདག་བསང་། །མི་ རང་དམར་མོ་ལ་སོགས་པ། །ཤབ་ཡུལ་ གཞི་བདག་
ཐམས་ཅད་བསང་། །མངའ་རིས་སྐོར་གསུམ་གཞི་བདག་བསང་། །དབུས་གཙང་
རུ་བཞིའི་གཞི་བདག་བསང་། །མདོ་ཁམས་སྒང་གསུམ་གཞི་བདག་བསང་། །ས་
ཕྱོགས་འདི་ཡི་གཞི་བདག་བསང་། །ཡུལ་ཕྱོགས་འདི་ཡི་གཞི་བདག་བསང་། །ཉེ་
འཁོར་འདི་ལ་གནས་པ་བསང་། །ལྷ་ཀླུ་བཙན་བདུད་མ་མོ་སོགས། །གནས་བདག་
གཞི་བདག་ཐམས་ཅད་བསང་། །ཀྱི་བསང་ངོ༌། །ཀྱེ། གཞན་ཡང་བསང་མཆོད་
འབུལ་བ་ནི། །ཚེ་ལྷ་སྲོག་ལྷ་ཐམས་ཅད་བསང་། །ཕོ་ལྷ་དགྲ་ལྷ་ཐམས་ཅད་བསང་།།
- 344 -



བསང་མཆོད་དགོས་འདོད་ཀུན་འབྱུང༌།
མོ་ལྷ་ཞིང་ལྷ་ཐམས་ཅད་བསང་། །དགྲ་བླ་མཐུ་ཆེན་ཝེར་མ་བསང་། །མགོན་
སྐྱབས་བྱེད་ པའི་ དགྲ་ བླ་བསང་། །ཡེ་ནས་ སྲིད་ པའི་ དགྲ་ བླ་ བསང་། །སྲིད་པ་
ཆགས་པའི་དགྲ་བླ་བསང་། །སྨོན་པ་འགྲུབ་པའི་དགྲ་བླ་བསང་། །སྐུ་གསུམ་ཐུགས་
ཀྱི་དགྲ་བླ་བསང་། །གླིང་གཞི་དར་བའི་དགྲ་བླ་བསང་། །དཔའ་སྙིང་ཆེ་བའི་དགྲ་
བླ་བསང་། །མྱུར་མགྱོགས་ཆེ་བའི་དགྲ་བླ་བསང་། །དགྲ་བླ་དར་མ་ཐམས་ཅད་
བསང་། །ཟིན་ གྱི་ དགྲ་ བླ་ སྤྱན་ གསུམ་བསང་། །དགྲ་བླ་མི་ཐུབ་ འཇིགས་ པར་
བྱེད། །དམུ་ རབ་ རྒྱུད་ཀྱི་དགྲ་བླ་བསང་། །གཙུག་ རབ་ རྒྱུད་ ཀྱི་དགྲ་བླ་བསང་། །
རང་ལ་ཡོད་པའི་དགྲ་བླ་བསང་། །རོག་ལ་འགོ་བའི་དགྲ་བླ་བསང་། །དགྲ་ལ་ཐོབ་
པའི་དགྲ་བླ་བསང་། །བཟང་ཁ་གཡག་པའི་དགྲ་བླ་བསང་། །སྲིད་པའི་ལྷ་ལུང་
དཀར་པོ་བསང་། །སྨོན་པའི་རྗེས་ལུང་འཕྱོ་བ་བསང་། །བོད་ཀྱི་མི་རྟ་བཅོ་བརྒྱད་
བསང་། །བྱེས་ཐུབ་དགྲ་ བླ་ སྤྱན་ དགུ་ བསང་། །བདག་ཅག་དཔོན་སློབ་འཁོར་
བཅས་ལ། །རང་རང་སོ་སོ་མགོ་བོ་ཡི། །ཕོ་ལྷ་ཕ་བས་བཟང་བ་བསང་། །མོ་ལྷ་
མ་ བས་ བྱམས་ པ་ བསང་། །ཞིང་ལྷ་སྲིང་ བས་ གདུང་ བ་ བསང༌། །གཞན་ ཡང་
འཇིག་རྟེན་མཐུ་རྩལ་ཅན། །ཕོ་ལྷ་གཉན་པོ་ཐམས་ཅད་བསང་། །ཀྱི་བསང་ངོ༌། །
ཀྱི། གཞན་ཡང་བསང་མཆོད་འབུལ་བ་ནི། །བྱེས་ཀྱི་བྱེས་ལྷ་གཉན་པོ་བསང་། །
མགྲོན་གྱི་མགྲོན་ལྷ་བཅུ་གསུམ་བསང་། །ལམ་དུ་བསྲུང་བའི་ལམ་ལྷ་བསང་། །
རྫོངས་ཀྱི་རྫོངས་བཙན་དཀར་པོ་བསང་། །ཁྲག་གི་བྲག་བཙན་དམར་པོ་བསང་།།
མཚོ་ཡི་མཚོ་སྨན་ཕྱུག་མོ་བསང་། །མཁར་ལ་གནས་པའི་རྩེ་ལྷ་བསང་། །ཞིང་ལ་
གནས་པའི་ས་བདག་བསང་། །ཁྱིམ་གྱི་ཁྱིམ་ལྷ་གེ་དུད་བསང་། །ཐབ་ཀྱི་ཐབ་ལྷ་
གཡུ་མོ་བསང་། །ཟས་ཀྱི་ཟས་ལྷ་ཡོ་ཐུན་བསང་། །སྦྲ་ཡི་སྦྲ་མོ་རི་བོ་བསང་། །
- 345 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽
ནོར་གྱི་ནོར་ལྷ་ཕྱུག་མོ་བསང་། །རྟ་ཡི་རྟ་ལྷ་ཀུ་ཝེར་བསང་། །སྒོ་ཡི་སྒོ་ལྷ་སྟག་གཡག་
བསང་། །ཁ་ རྗེ་ གྲོགས་ དང་ སྤྱོད་ པ་ བསང་། །དཔའ་ རོག་ བྱེད་ པའི་ ལྷ་རྣམས་
བསང་། །ཀྱི་བསང་ངོ༌། །ཀྱེ། གཞན་ཡང་མཆོད་པ་འབུལ་བ་ནི། །སྐམ་དང་གཤེད་
ལ་གནས་པ་ཡི། །ཤིང་ལ་གནས་པའི་ཤིང་གཉན་བསང་། །ཆུ་ལ་གནས་པའི་ཆུ་
གཉན་བསང་། །རྡོ་ལ་གནས་པའི་རྡོ་གནས་བསང་། །ལམ་ལ་གནས་པའི་ལམ་
གཉན་བསང་། །མཐོ་བ་གནམ་ལ་གནས་པ་བསང་། །དམའ་བ་ས་ལ་གནས་པ་
བསང་། །སྐྱེ་བ་ཤིང་ལ་གནས་པ་བསང་། །འབབ་པ་ཆུ་ལ་གནས་པ་བསང་། །སྲ་
བ་བྲག་ལ་གནས་པ་གསང་། །འགྲོ་བ་ལམ་ལ་གནས་པ་བསང་། །ཉིན་རི་དཀར་
ལ་གནས་པ་བསང་། །སྲིབ་རི་ནགས་ལ་གནས་པ་བསང་། །ཉི་མ་དེ་རིང་དབང་
བྱེད་པ། །ལྷ་ ཀླུ་ གཟའ་སྐར་ས་བདག་དང༌། །དྲེགས་པ་སྡེ་བརྒྱད་ཐམས་ཅད་
བསང་། །གཞན་ཡང་གློ་བུར་འདིར་ལྷག་ཅིང་། །མིང་ནས་མ་ཐོན་གྲལ་ལ་འཁོད།།
ཁས་ཞན་དབང་ཆུང་འབྱུང་བའི་ཚོགས། །བསང་གི་མཆོད་པས་ཚིམ་གྱུར་ཅིག །
ཀྱི། རྣལ་འབྱོར་བདག་ཅག་འཁོར་བཅས་ལ། །མངོན་ཤེས་མེད་པའི་སྐྱོན་མ་རྟོགས།།
ཟས་ངན་ལྟོ་རུ་ཟོས་པ་དང་། །གོས་ངན་ལུས་ལ་གྱོན་པ་དང་། །ཤི་བའི་རོ་གྲིབ་
ཕོག་པ་དང་། །མི་གཙང་འབད་རྩོད་ཕོག་པ་དང་། །ནལ་མའི་གྲིབ་དང་དམེ་གྲིབ་
དང༌། །རྩོགས་ གྲིབ་ ཉམས་ གྲིབ་ ཐམས་ ཅད་ བསང་། །ཡུག་ གྲིབ་ གདོན་ གྲིབ་
ཐམས་ཅད་བསང་། །བསང་གིས་མི་བསང་གང་ཡང་མེད། །བཤགས་པས་མི་
བཤགས་ གང་ ཡང་ མེད། །བསོགས་ པས་ མི་བསོགས་ གང་ ཡང་ མེད། །བདག་
ཅག་དཔོན་སློབ་འཁོར་བཅས་ལ། །ཉམས་ཆག་ གྲིབ་ཀྱིས་ཕོག་པ་རྣམས། །དེ་
རིང་ཉིད་ནས་བྱང་གྱུར་ཅིག །དེ་རིང་ཉིད་ནས་བསང་གྱུར་ཅིག །ཉམས་ཆག་
- 346 -



བསང་མཆོད་དགོས་འདོད་ཀུན་འབྱུང༌། །
ཐམས་ཅད་སོས་གྱུར་ཅིག །ཧཱུྃ། ད་ནི་འཕྲིན་ལས་བཅོལ་བ་ནི། །འཇིག་རྟེན་སྣ་
ཚོགས་མཐུ་རྩལ་ཅན། །ཐམས་ ཅད་ དག་ གིས་ ང་ ལ་ཉོན། །ཁྱེད་ རྣམས་ ཁ་ རྗེ་
དབང་ཐང་ཆེ། །མཐུ་དང་ནུས་པ་སོ་སོར་ཆེ། །བསང་ངོ་མཆོད་འོས་ཁྱེད་རྣམས་
ལ། །འབྱུང་ བ་ ལྔ་ལས་གྲུབ་ པ་ ཡི། །རྩི་ཤིང་ སྣ་དགུའི་འདུད་ པས་མཆོད། །དྲི་
ཞིམ་དྲི་སྤོས་དུད་པས་མཆོད། །བཟང་དྲུག་སྨན་གྱི་ནུས་པས་མཆོད། །ཕྱེ་མར་
ཟས་ཀྱི་ཕུད་ཀྱིས་མཆོད། །དཀར་ཕུད་ཆང་ཕུད་གཉིས་ཀྱིས་མཆོད། །འདོད་ཡོན་
སྣ་ཚོགས་གཙང་མས་བསང་། །ཡིད་དང་མཐུན་པའི་གཏོར་མས་བསང་། །མཆོད་
དོ་བསང་ངོ་མཉེས་པའི་བསང་། །བདག་ཅག་དཔོན་སློབ་འཁོར་བཅས་ཀྱི། །བསམ་
པ་བསྒྲུབ་ལ་རེ་བ་བསྐོང་། །བར་ཆད་ཐམས་ཅད་ཞི་བ་དང་། །བསམ་དོན་ཆོས་
བཞིན་འགྲུབ་པ་དང་། །ཚེ་དང་དཔལ་འབྱོར་རྒྱས་པ་དང་། །སྡོང་གྲོགས་མགོན་
སྐྱབས་གཉན་པོ་མཛོད། །རྒྱབ་ལ་འགྱེལ་ན་བརྟེན་མ་མཛོད། །མདུན་ནས་སྦུབ་
ན་འཁར་བ་མཛོད། །ཆུ་ལ་འགྲོ་ན་ཟམ་པ་མཛོད། །བྲག་ལ་འགྲོ་ན་ཐེམ་སྐས་
མཛོད། །འཕྲང་ ལ་ འགྲོ་ ན་ སྐྱོལ་ མ་ མཛོད། །དམག་ ལ་ འགྲོ་ ན་ དམག་ དཔོན་
མཛོད། །ཚོང་ལ་འགྲོ་ན་ཚོང་དཔོན་མཛོད། །ལེགས་པའི་ངོ་སོ་བསྟོད་པ་དང་། །
ཉེས་ པོ་ ཁོང་དུ་སྦེད་ པ་དང༌། །མི་ནོར་ཟས་གསུམ་འདུ་བ་དང་། །བཅོལ་བའི་
འཕྲིན་ལས་ འགྲུབ་ པར་མཛོད། །ཀྱེ། ལྷ་ བསྲུང་ གཉན་པོ་ ཁྱེད་ རྣམས་ ཀྱང་། །
བསྟེན་པའི་ཚེ་ན་རྒྱང་མ་རིང་། །འབོད་པའི་ཚེ་ན་སྙན་མ་སྲ། །གཡབ་པའི་ཚེ་ན་
སྤྱན་མ་རྡུལ། །ཆད་པའི་ཚེ་ན་མཐུ་མ་ཆུང་། །མངགས་པའི་ཚེ་ན་བང་མ་བུལ། །
ཡིད་ལ་གནག་པའི་དགྲ་བོ་ཐུལ། །རྣལ་འབྱོར་བདག་ཅག་འཁོར་བཅས་ལ། །མི་
ལ་ན་ཚ་མ་བཏང་ཅིག །ཕྱུགས་ལ་གོད་ཁ་མ་བཏང་ཅིག །ཞིང་ལ་བཙའ་སད་
- 347 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
སེར་གསུམ་མ་བཏང་ཅིག །ནོར་ལ་ཁུང་སྟོངས་མ་བཏང་ཅིག །གློ་བུར་དགྲ་རྣམས་
མ་བཏང་ཅིག །མདོར་ན་རྣལ་འབྱོར་བདག་ཅག་གིས། །གང་ལ་ཅི་བཅོལ་ལས་
རྣམས་ལ། །སྙོམ་པས་ལེ་ལོ་མ་མཛད་པར། །མཐུན་དོན་མྱུར་དུ་འགྲུབ་པ་དང༌། །
བཀྲ་ཤིས་སྨོན་ལམ་འགྲུབ་འགྱུར་ཅིག །
དེ་ལྟར་བསང་ཡིག་རྒྱས་པ་འདི། །བར་ཆད་ཐམས་ཅད་སེལ་བ་དང་། །རང་གི་འདོད་དོན་བསྒྲུབ་
པ་དང་། །ཐག་རིང་བྱེས་ སུ་འགྲོ་བ་དང་། །དགོན་གནས་གསར་དུ་འཛིན་པ་དང་། །དེ་དག་ལས་
རྣམས་ཅི་བྱེད་ཚེ། །ལྷ་སྲུང་བསང་གིས་མཆོད་པ་འདི། །བྱས་ནས་འདོད་དོན་བསྒྲུབ་པ་དང་། །དེ་ཕྱིར་
འདི་ལ་བརྩོན་པར་བྱ། །
བསང་ཡིག་དགོས་འདོད་ཀུན་འབྱུང་འདི་ནི། ཤངས་པ་བཀའ་བརྒྱུད་ཀྱི་རིགས་སུ་འདུག་པ་ངེས་
དོན་བསྟན་པའི་བདག་པོ། ཆོས་རྗེ་ཀུན་མཁྱེན་ཆེན་པོ་ཤེས་རབ་རྒྱལ་མཚན་དཔལ་བཟང་པོས་ཇོ་མོ་
ནགས་རྒྱལ་དུ་སྦྱར་བའོ།། །།མངྒ་ལམ།
དུས་ངན་མི་ལ་བཟའ་བཏུང་རྒྱུན་བྱེད་ནས། །རང་གི་འདོད་དོན་བསྒྲུབ་དགོས་ཟེར་བ་ལས། །ཡིད་
ཀྱི་གཟུགས་ཅན་ལྷ་འདྲེའི་ཚོགས་རྣམས་ལ། །བདེན་པ་བརྡར་ལས་གཏོར་མ་བྱིན་གྱུར་ན། །གྲོགས་
ལྡན་མཐུ་འགྱུར་ཡང་དག་བསྒྲུབ་པར་སྣང་། །
དགེའོ། །ལེགས་སོ། །བཀྲ་ཤིས་པར་གྱུར་ཅིག ། །
《མ་དཔེ་ནི་འཛམ་ཐང་པར་མ་ཡིན།)
- 348 -



༄༅། །བྲམ་ཟེ་སྐུ་ཤའམ་སྐྱེ་བདུན་རིལ་བུ་
སྒྲུབ་ཐབས་ཞེས་བྱ་བ་
བཞུགས་སོ། །
སྐྱེ་བདུན་ཤ་ལ་བརྟེན་ནས་རྫས་མཆོག་རྟེན་འདུས་རིལ་བུར་བསྒྲུབ་པ་ནི།
འཕགས་པ་སྤྱན་རས་གཟིགས་ཀྱིས་སྙིགས་མའི་སེམས་ཅན་ཆོས་ཀྱིས་ཕོངས་ཤིང་།
ངན་སོང་མཐའ་མེད་པར་འཁྱམ་པ་རྣམས་ལ་ཐུགས་བརྩེ་བས་རྗེས་སུ་བཟུང་ཕྱིར།།
རྒྱ་གར་ཡུལ་དུ་རིགས་ལྡན་གྱི་བྲམ་ཟེ་ལྔའམ་གསུམ་དུ་སྐུ་སྤྲུལ་ཏེ། སྐུའི་སྤྲུལ་
བྲམ་ཟེ་དུང་ཕྲེང་ཅན་དང༌། གསུང་གི་སྤྲུལ་པ་བྲམ་ཟེ་པདྨ་དཀར་པོ། ཐུགས་ཀྱི་
སྤྲུལ་པ་བྲམ་ཟེ་དྲི་མེད་སྙིང་པོ་དང་བཅས་པ་རྣམས་ཀྱི་སྐུ་ཤ་འགྲོ་བ་གང་གི་ཁོང་
དུ་སོང་བ་ཙམ་གྱིས་འཁོར་བ་མཐའ་ཅན་དུ་མཛད་ནས་བྱང་ཆུབ་ཀྱི་གོ་འཕང་ལ་
མྱུར་དུ་རེག་པར་འགྱུར་བའི་ནུས་ལྡན་དུ་བྱིན་གྱིས་བརླབས་པའི་སྐྱེ་བདུན་གྱི་ཤ་
དེ་དག་བོད་ཡུལ་དུ་གུ་རུ་རིན་པོ་ཆེ་པདྨ་འབྱུང་གནས་ཀྱིས་བསྣམས་ནས་རིལ་
བུའི་ བསྒྲུབ་ པ་མཛད་ཅིང་། རིལ་བུ་རྣམས་ ལ་ ཡང་ རྗེ་ འབངས་ སོ་ སོའི་ ཕྱག་
མཛུབ་ཀྱི་རི་མོ་ལས་གྲུབ་པའི་ཨ་དང་མ་ལ་སོགས་པའི་ཡིག་འབྲིས་མཚན་ཞིང་།
ཡ་མཚན་པའི་རྟག་ཏུ་མ་དང་བཅས་ཏེ་གཏེར་ཁ་སོ་སོར་རྒྱ་རིམ་པ་བདུན་གྱིས་
བཏབ་ནས་སྦས་པ་རྣམས་གཏེར་སྟོན་ན་རིམ་གྱིས་གདན་དྲངས་པའི་དམ་རྫས་དེ་
དག་ཕབ་རྒྱུན་དུ་བགྱིས་ཤིང་། གཞན་ཡང་བཀའ་གསར་རྙིང་གི་སྐྱེས་ཆེན་དུ་མའི་
བྱིན་རླབས་རྟེན་རྫས་སྨན་བཟང་དང་བསྲེས་པའི་རིལ་བུར་བྱས་ནས་བསྒྲུབ་གཞུང་
- 349 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
སོ་སོ་ནས་ཇི་ལྟར་བཤད་པ་བཞིན་བསྒྲུབ་པའི་སྐྱེ་བདུན་མྱང་གྲོལ་གྱི་རིལ་བུ་འདི་
དག་ཀྱང་འབྲེལ་ཚད་དོན་དང་ལྡན་པའི་ཐབས་ཟབ་བླ་ན་མེད་པ་ཡིན་ཏེ།
ཡེ་ཤེས་རིག་པ་མཆོག་གི་རྒྱུད་ལས། རིལ་བུ་སི་ཡི་ལྟོར་སོང་བ། །ཚེ་རབས་
གང་དང་གར་སྐྱེས་ཀྱང་། །སྤྱན་རས་གཟིགས་དང་འབྲལ་མི་སྲིད། །རྫས་མཆོག་
རེག་ཆོག་ངོ་མཚར་ཆེ། །དེར་མ་ཟད་ཀར་ལུགས་ཀྱི་རིལ་ནག །ས་སྐྱ་བའི་བདུད་
རྩི་རིལ་བུ། འབྲུག་ལུགས་ཀྱི་འཇའ་ཟུག་མ་སོགས་དམ་རྫས་ཁྱད་འཕགས་དུ་མ་
དང༌། ཐུགས་རྗེ་ཆེན་པོའི་སྒོ་ནས་བསྒྲིབས་པའི་མ་ཎི་རིལ་བུ་སོགས་ནི་ཆོས་
ལུགས་ཐམས་ཅད་ཀྱི་ཕྱག་བཞེས་སུ་མཛད་བཞིན་པ་ཡིན། སངས་རྒྱས་ཐོད་པའི་
རྒྱུད་ལས། དཔེར་ན་པི་ཝཾ་ སྦྱོང་ཀུན་ཚོགས། །རྒྱུད་དང་བྲལ་ན་བརྡུང་མི་རུང་། །
དེ་བཞིན་དབང་དང་བྲལ་གྱུར་པའི། །སྔགས་དང་བསམ་གཏན་འགྲུབ་མི་འགྱུར།།
ཞེས་གསུངས། སྤང་བྱ་འདོད་ཆགས་བཞི་སྟེ། ལྟ་སྒོམ་ལག་པ་བཅིང་འཁྱུད་པའི་
འདོད་ཆགས་ཏེ་བཞི་སྤངས། སྒྲུབ་བྱེད་ཕྱག་བརྒྱ་བཞི་སྟེ་དམ་ཚིག་གི་ཕྱག་རྒྱ།
ཆོས་ཀྱི་ཕྱག་རྒྱ། ལས་ཀྱི་ཕྱག་རྒྱ། ཕྱག་རྒྱ་ཆེན་པོ་དང་བཞི་མངོན་དུ་བྱེད་པ།
ཉམས་ དགའ་ བ་ བཞི་ སྟེ། དགའ་ བའི་ཡེ་ཤེས། མཆོག་ དགའི་ཡེ་ཤེས། དགའ་
བྲལ་གྱི་ཡེ་ཤེས།) ལྷན་ཅིག་སྐྱེས་དགའི་ཡེ་ཤེས་དང་བཞི་ཉམས་སུ་མྱོང་བ་དང་།
དཀྱིལ་འཁོར་བཞི་སྟེ། རྡུལ་ཚོན་ གྱི་དཀྱིལ་འཁོར། ཡབ་ཡུམ་ལུས་ཀྱི་དཀྱིལ་
འཁོར། གསང་བ་པདྨའི་དཀྱིལ་འཁོར། རང་རིག་ཡེ་ཤེས་ཀྱི་དཀྱིལ་འཁོར་བཞིར་
བསྐུར་ཞིང་ཐོབ་པའོ། །དོན་ལ་ཕྱི་ནང་སྣོད་བཅུད་ཀུན་ལ་ཐ་མལ་ཨ་འཐས་ཀྱི་
ལས་སྣང་དགག་ཐུབ་པ་གཅིག་དགོས་ཏེ། དེའི་ཐབས་དང་རྟེན་འབྲེལ་ལ་དགོངས་
ནས་དབང་ཆོག་རྣམས་སུ་ཡེ་ཤེས་དབབ་པའི་སྐབས་སོགས་ཀྱི་ཚེ། གཟུགས་ཐ་
- 350 -



བྲམ་ཟེ་སྐུ་ཤའམ་སྐྱེ་བདུན་རིལ་བུ་སྒྲུབ་ཐབས།
ལམ་གྱི་རྟོག་པ་དགག་པའི་ཕྱིར་མིག་དར་བཅིངས། སྒྲ་ཐ་ལམ་གྱི་ཞེན་རྟོག་དགག་
ཕྱིར་རོལ་མོ་བསྒྲགས། དྲི་ཐ་ལམ་པ་དགག་ཕྱིར་སྤོས་དང་གུ་གུལ་ཡེ་ཤེས་འབེབ་
པ་རྫས་སྦྱོར་གྱི་དུ་བས་བདུག །རོའི་འཛིན་རྟོག་དགག་ཕྱིར་བྱིན་རླབས་བདུད་
རྩིའི་ཁུ་བས་ཁར་བཀང་། རེག་བྱའི་འཛིན་རྟོག་དགག་ཕྱིར་ལུས་རྣམ་སྣང་གི་ཆོས་
བདུན་ནམ་རྡོ་ རྗེ་འདུག་སྟེང་སོགས་ཀྱི་འཁྲུལ་འཁོར་བཅའ། ཡིད་ཀྱི་འཁྲུལ་ཞེན་
དགག་ཕྱིར་ཏིང་ངེ་འཛིན་དམིགས་པའི་འཕྲོ་འདུ་རྣམས་གསལ་གདབ་ཅིང༌། སློབ་
དཔོན་གྱིས་ཀྱང་ཏིང་ངེ་འཛིན་བརྟན་པོའི་བྱིན་དབབ་པའི་མཐུས། སློབ་མའི་སྒོ་
གསུམ་ཐ་ལམ་འཁྲུལ་བའི་ལས་སྣང་འདི་དར་གཅིག་འགགས་ནས། རབ་ལ་རང་
བྱུང་ལྷན་སྐྱེས་ཀྱི་ཡེ་ཤེས་སྒྲིབ་བྲལ་དུ་འཆར། འབྲིང་དག་སྣང་མོས་གུས་གདུང་
ཤུགས་བཟོད་མེད་དུ་སྐྱེ་བའི་ཉམས་འབར་བའི་རྣམ་འགྱུར་སྟོན། ཐ་མ་རྣམས་
ཀྱང་སྣང་བ་ཟི་བྱན་ནེ་ཙམ་འགྱུར་ཐུབ་པ་ཞིག་ངེས་པར་འོང་། མ་དད་ནས་གཤེ་
སྐུར་སྣ་ཚོགས་ཀྱིས་ལས་ངན་སོག་པ་མང་དུ་བྱུང༌། དེ་རྣམས་རིམ་གྱི་དྲངས་པའི་
ཕྱིར་དུ། ཆོས་ཀྱི་ཚིག་ཀྱང་གྱེར་མ་ལ་བསྐྱོན་པ་འགའ་རེ་བྱས་པས། དེ་མཆེར་ཅིང་
འཇག་ནས། སྔགས་ལའང་ གྱེར་མ་བྱེད་པ་འགའ་རེ་བྱུང་ཞིང་། སྔགས་པ་གྱེར་
བསྒོམ་པ་ཡིན་ཟེར་པ་བྱུང་སྟེ། སྔགས་རྙིང་མ་པར་གྲགས། དེ་ནས་གསར་མ་བ་
ལ་ལས་ཀྱང་དེའི་ལད་མོ་བྱས་པ་ཐལ་ནས་སྔགས་ལའང་གྱེར་མ་བྱེད་པ་བྱུང་སྟེ།
སྔགས་ཀྱི་མཚན་ཉིད་ཉམས་པ་མ་ཚོར་བས་བྱིན་རླབས་དང་མཐུ་སྟོབས་ཆུང་ངུ་
སོང་ནས་གྲུབ་ཐོབ་ནུས་པ་ཅན་ཉུང་ངུ་སོང་། ས་གཞི་བྱིན་ཆུང་ངུ་སོང་ནས། འབྲུ་
བཅུད་དང་རྩི་ཐོག་ལ་སོགས་པ་བཟང་པོ་མི་སྨིན། མི་ནད་དང་། ཕྱུགས་ནད་དང་།
འཐབ་རྩོད་འཁྲུག་ལོང་ལ་སོགས་བཀྲ་མི་ཤིས་པ་སྣ་ཚོགས་དར་བ་ནི། རིག་
- 351 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽
སྔགས་ལོག་པར་བསྒྲུབ་པ་བཞིན། །ཞེས་པ་འཕགས་པ་ཀླུ་སྒྲུབ་ཀྱིས་གསུངས་པ་
དང༌། རྗེས་སུ་མཐུན་ གསུངས། སྔགས་ ཀྱི་ བྱིན་རླབས་ཅན་འོང་ བ་ སྔགས་ ཀྱི་
མཚན་ཉིད་ཚང་དགོས། དེ་ལ་ཡི་གེ་ཐུང་བ་རིང་བ་ཤིན་ཏུ་རིང་བ་རྣམས་མ་ནོར་
ཞིང་མ་འཁྲུག་དགོས། ཐུང་བ་ནི་མིག་འཛུམ་པའི་ཚད་དོ། །རིང་བ་ནི་དེའི་གཉིས་
འགྱུར་རོ། །ཤིན་ཏུ་རིང་བ་ཞིག་གསུམ་འགྱུར་ཏེ། ཡི་གེའི་བདག་ཉིད་ཀུན་མཐའ་
ཡང་། །མིག་འཛུམ་ཚད་དུ་གནས་པ་ཡིན། །ཞེས་སོགས་གསལ་བར་གསུངས་སོ།།
དེ་ན་སྔགས་གྱེར་མ་བྱས་ནས། ཐུང་ངུ་ལ་རིང་པོ་དང༌། ཤིན་ཏུ་རིང་པོར་སོང་བ་
དང༌། དེ་བས་ཀྱང་ཆེས་ཤིན་ཏུ་རིང་བ་དང་། དེ་བས་ཀྱང་ཆེས་ཤིན་ཏུ་རིང་ཞིང་
རིང་བ་ལས་ཀྱང་རིང་བར་སོང་བ་ལ་སོགས་སྐྱོན་མང་བརྟེན་འོང་བས་སྔགས་
བཟློ་བ་རྣམས་ཀྱིས་གྱེར་མ་སྤངས་ནས། བགྲང་འཕྲེང་བཟུང་སྟེ་ཅི་སྐད་བཤད་པ་
བཞིན་ཤ་ར་ར་བཟླས་པས་བྱིན་རླབས་ཀྱང་ཅི་སྐད་བཤད་པ་བཞིན་འབྱུང་ངོ༌། །
འོ་ན་སྐབས་སྐབས་སུ་འཛབ་བསྟོད་དང༌། མཆོད་བསྟོད་བྱ་བར་གསུང་མོད་ཅིང་
ཅེ་ན། དེ་དག་ནི་བཟླས་པའི་སྐྱོ་བ་དང་། བྱིང་བ་དང་། རྨུགས་པ་དང་། གཉིད་
དང་རྒོད་པ་ལ་སོགས་པ་བསལ་བས་ཆེད་དུ་སྔགས་ལ་གཞན་བསྟོད་པའི་ཚིག་
ལེགས་པོ་དག་གིས་མཆོད་པ་ཕུལ་ནས་འདོད་པའི་དོན་ཞུ་ཞིང་གསོལ་བ་གདབ་
པ་ལ་སོགས་པ་རྣམས་དགོངས་ཀྱི། སྔགས་ཉིད་གྱེར་མར་བྱེད་པ་ལ་དགོངས་པ་
ནི་གཏན་ནས་མ་ཡིན་ནོ། །ཞེས་སྐྱེས་མཆོག་དམ་པ་མཁས་གྲུབ་ཆེན་པོ་རྣམས་
ཞལ་མཐུན་པར་གསུངས་ཤིང་། ཤིང་རྟ་ཆེན་པོ་རྣམས་དང་། རྡོ་རྗེ་འཆང་ཆེན་པོའི་
དགོངས་པ་ཡང་དེ་བཞིན་དངོས་ཡིན་གསུངས། གཞན་ཡང་བཟླས་པའི་གྲངས་
ཚད་བྱེད་པ། ཞེས་གསུངས་པའི་ཡང་གྱེར་མར་མང་བྱས་ན་ཧ་ཅང་ཐལ་བ་ལ་སོགས་
- 352 -



བྲམ་ཟེ་སྐུ་ཤའམ་སྐྱེ་བདུན་རིལ་བུ་སྒྲུབ་ཐབས། །
སྐྱོན་མང་པོ་ཡོད་ཅིང་གྱེར་བའི་སྔགས་རེ་རེའི་བར་ལ། བཟླས་པ་ཡང་དག་བཅུ་
འམ་ཉི་ཤུ་ལ་སོགས་པ་མང་པོ་གྲུབ་པས། དེ་དེས་བྱེད་ལ་ཐང་ད་ལྟ་འཛབ་ཡང་
དག་བྱས་ཀྱང་། གྱེར་མ་བྱས་ནས་མཛབ་མ་བྱས་སྙམ་པ་ནི་ནོར་བ་ཡིན་གསུངས་
སོ། །བཀའ་མ་གཏེར་མ་ཞེས་གྲགས་པ་ལ། བཀའ་མ་ནི་ཤིང་རྟ་ཆེན་པོ་རྣམས་
དང༌། ཁྱད་པར་སློབ་དཔོན་ཙནྡྲ་གོ་མི། སློབ་དཔོན་ཟླ་བ་གྲགས་པ། དགེ་སློང་མ་
དཔལ་མོ། སློབ་དཔོན་དགེ་བསྙེན་ཀུན་སྦྱིན། ཇོ་བོ་ཆེན་པོ་རྗེ་ལྷ་གཅིག །བྱང་སེམས་
ཟླ་བ་རྒྱལ་མཚན། གྲུབ་ཐོབ་སྐྱེར་སྒང་པ། གྲུབ་ཐོབ་ཤྭ་བུང་སྒང་པ། གྲུབ་ཐོབ་
གཉན་ཚེམ་བུ་པ། གྲུབ་ཐོབ་དམ་པ་དམར་མོ་ལ་སོགས་པ་ཤིན་ཏུ་མང་པོས་བཟླས་
པ་ཡང་དག་གི་ལུགས་སུ་མཛད་པས་གྲུབ་རྟགས་ལེགས་པར་ཐོན་ལུགས་དེ་
ལ་བསྔགས་པ་མང་པོ་གསུངས་སོ། །
གཏེར་མ་ཞེས་གྲགས་པ་ལ་ཡི་གེ་བདུན་པ་ནི། གུ་རུ་ཆོས་དབང་བྱོན་ནས་བྱུང་
སྟེ། ཁོང་པར་རང་གིས་བཟླས་པ་ཡང་དག་གི་ལུགས་བཞིན་མཛད་པས་ནུས་པ་
ཐོན་ཞིང་། ཡོན་ཏན་མང་པོ་བརྙེས། གུ་རུ་པདྨ་འབྱུང་གནས་དང་མཇལ་བའི་སྐྱེས་
མཆོག་དམ་པར་ འགྱུར། གདུལ་ བྱ་སྣོད་ལྡན་རྣམས་ལ་བཟླས་པ་ ཡང་ དག་གི་
ལུགས་སུ་སྣང་ངོ༌། །གཞན་དང་མི་སྐལ་དམན་ཚེ་ཕྱི་མ་མི་དྲན་པར་ཚེ་འདི་ཁོ་ན་
དོན་དུ་གཉེར་ཞིང་མི་རྟོག་སྣང་བ་ལྟས་པ། གླུ་གར་ཞེས་དང་། གྲགས་ལ་དགའ་
བའི་སྙིང་མེད་སྙིང་རུལ་རྣམས་ཀྱི་ཆོས་སྐལ་གཏན་ཆད་ལ་སོང་གིས་དོགས་པའི་
ཐུགས་རྗེ་ཆེན་པོ་མཛད་ནས། གྱེར་མ་དང་འདྲེས་པ་འདི་མཛད་དེ། དེ་ཡང་དང་
པོ་གྱེར་མའི་ཐབས་ཀྱིས་བསྡུས་ནས་སྐབས་སྐབས་སུ་བཟླས་པ་ཡང་དག་ཀྱང་
བརྒྱ་ཕྲག་སྟོང་ཕྲག་མང་དུ་མཛད་དུ་འཇུག །དེའི་ནང་ནས་སྐལ་ལྡན་བྱུང་ན་ཟབ་
- 353 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
ཆོས་གཞན། གནང་བ་ཡིན་པར་གདའ་སྟེ། དུས་ཕྱིས་སྐལ་བཟང་ནི་ཇེ་ཉུང་། སྐལ་
ངན་ནི་ཇེ་མང་སོང་བས། ཡང་དག་དེ་ནི་ནུས་པ་བཞིན་སོང་ལྟར་སྣང་དེ་ནི་དར་
བར་གྱུར་ཏེ། ཆོས་མེད་དྲེད་པོ་དྲེད་མོ་གླུ་གཞལ་ལ་ཚོགས་ནས་གྲོགས་བྱེད་པ་ལ་
མ་ཎི་བྱེད་ཟེར་བ་འདི་བྱུང་བ་ཡིན་པ་གདའ། ཤིན་ཏུ་སྤངས་ནས་མི་ཟུག་སྟེ་བྱས་
མེད། འཇུག་བྱ་འཇུག་བྱེད་ཀྱེ་ཧུད་ཀྱེ་ཧུད། བསྟན་པའི་ཡང་སྙིང་ཟབ་མོ་ལ་འདི་
ལྟ་བུའི་དུས་འོང་བ་བརྫུན་པས་བདེན་པ་ནུབ་པ། ལྟར་སྣང་གི་ཡང་དག་འགོག་
པ། འདི་འདྲ་ལ་སངས་རྒྱས་རྣམས་ཀྱིས་ཐུགས་རྗེས་གཟིགས་སུ་གསོལ། དེར་མ་
ཟད་ལན་རེ་ཧཱུམ་བཟླས་ན་ཡིག་དྲུག་བཟླས་ཀྱང་སངས་རྒྱས་ལ་ཉེར་མི་འགྲོ་
ཞེས་སོགས་སངས་རྒྱས་ཀྱི་བཀའ་ཡང་དག་པ་ལ་གཤེ་སྐུར་འདེབས་པ་རྣམས་ནི་
ལྷག་པར་སྙིང་རྗེ་གསུངས་སོ། །འོ་ན་ཧྲུབཟླས་པ་ལ་སྐྱོན་ཅི་ཡོད་སྙམ་ན་ཐུགས་
ཀྱི་སྙིང་པོའི་ས་བོན་ཡིན་པས་སྐྱོན་མེད་མ་བཟླས་ཀྱང་ཡི་གེ་དྲུག་པའི་འདུ་བས་
སྐྱོན་མེད། ཡིག་དྲུག་ཟབ་མི་ཟབ་ཟ་མ་ཏོག་བཀོད་པའི་མདོ་སྡེ་ལ་སོགས་མདོ་
རྒྱུད་ཟབ་མོ་རྣམས་ལ་བལྟས་ན་གསལ། གཏེར་མ་ལ་གཏེར་ཁ་གོང་འོག་ཞེས་
གྲགས་པའི་གོང་མ་མངའ་བདག་ཉང་རལ་གྱི་ལུགས་ལ་ཧཱིདྲང་མེད་པར་འདི་
དང་མཐུན། དེས་ན་གཉིས་ཀྱི་ཕྱོགས་བཟུང་ནས་རྩོད་པ་དང་རྨོད་པ་བྱེད་པ་མི་
ཐད། གང་ཟབ་ཟེར་ན་བཟླས་སྒོམ་ནུས་པ་ཡལ། གཉིས་ཀས། ཕན་མི་ནུས་ལ་
པ་གཉིས་ཀས་ཆེར་མི་ཕན། འོན་ཀྱང་ས་བོན་ཙམ་འཇོག་པ་སྲིད་གསུངས། བྲིས་
པ་མཐོང་བའི་ཕན་ཡོན་དཔག་མེད་གསུངས་པ་ལ་སོགས་པ་དཔག་མེད་འགའ་
ཞིག་དུས་གཞན་ལ་དགོངས་པ་ཡང་ཡོད་མེད་པ་འདི་ཙམ་སོང་བ་རང་མི་བདེན་
སྙམ་པ་བྱར་མི་བཏུབ། བཀའ་ཡང་དག་པའི་བྱིན་རླབས་ཚད་མེད་ཅིང་བསམ་གྱིས་
-354 -



བྲམ་ཟེ་སྐུ་ཤའམ་སྐྱེ་བདུན་རིལ་བུ་སྒྲུབ་ཐབས།
མི་ཁྱབ་པ་ལ་དད་གུས་བསྐྱེད་པ་དང༌། ཐེ་ཚོམ་མེད་པ་གལ་ཆེ་གསུངས། ལུགས་
གང་ལྟར་ཉམས་སུ་ལེན་ཡང་དབེན་པར་བསྒོམ་པའི་ཚུལ་ནི་གཞན་ན་གསལ།
མང་པོ་ཚོགས་ནས་གཟུངས་སྒྲུབ་ཀྱི་ཚུལ་དུ་བྱེད་པ་དང་། བསྙུང་གནས་ལ་སོགས་
པའི་བྱེད་ཚུལ་ཡང་གཞན་ནས་གསལ། འོན་ཀྱང་དེ་དག་ལ་གང་ཟག་གདེངས་
ཅན་དགོས་པའི་ཅུང་དཀའ་གསུངས།
འདིར་ཐུན་མོང་དུ་མང་པོས་བྱར་རུང་བ། མཆོད་པའི་རྫས་ཡོད་ན་ཤིན་ཏུ་བཟང་
ཞིང་རྒྱ་ཆེ་ལ་གྱ་ནོམ་པར་བསག །མེད་ན་གང་འབྱོར་མ་སྲིད་པ་ལ། ཕུན་ཚོགས་
དཔག་མེད་དུ་མོས་ཤིང༌། གནས་དང་ཡོ་བྱད་བྱིན་དབབ། ལྷ་རྟེན་ཡོད་ན་དེ་ལ་
བཞུགས་པའི་ཡེ་ཤེས་པ་གསོལ་བཏབ། མེད་ན་ནམ་མཁའ་གང་བར་རྟག་ཏུ་
བཞུགས་པའི་ཡེ་ཤེས་ལྷ་ཚོགས་གསལ་གདབ། པོ་ཏ་ལ་དང༌། བདེ་བ་ཅན་ལ་
སོགས་པའི་ཕྱོགས་བཅུའི་ཞིང་ཁམས་དཔག་ཡས་རྣམས་ན་བཞུགས་པའི་སངས་
རྒྱས་གཟུགས་ཀྱི་སྐུས་གཞན་དོན་མཛད་པ་འཁོར་དང་བཅས་པ་ཐམས་ཅད་སྤྱན་
འདྲེན་གྱི་ཚིག་གང་ཡང་རུང་བ་དང་བཅས་པས་སྤྱན་དྲངས་ལ། ལུས་གྲངས་མེད་
དུ་མོས་ཏེ། གང་གི་དྲིན་གྱི། ཞེས་སོགས་དང༌། ཇི་སྙེད་སུ་དག །ཅེས་སོགས་གང་
མོས་གང་ཤེས་ཀྱི་ཚིག་དང་བཅས་ནས་ཕྱག་འཚལ་བ་ལ་སོགས་པ་ཡན་ལག་
བདུན་ པ་ཞེ་ ཐག་ པས་བྱ། མཎྜལ་ཕུལ་ནས་འདོད་ པའི་དོན་ ཀུན་ འགྲུབ་པར་
གསོལ་བ་གདབ། དེ་ནས་ཐམས་ཅད་ཀྱིས་དཀོན་མཆོག་ཐམས་ཅད་ལ་དད་གུས་
ཆེན་པོ། སེམས་ཅན་ཐམས་ཅད་ལ་སྙིང་རྗེ་ཆེན་པོ། དངོས་པོ་ཐམས་ཅད་བདེན་
མེད་སྣང་ཙམ་ཡིན་ཡང་རླུང་སེམས་མ་འགག་པ་དེ་སྲིད་དུ་རྒྱུ་འབྲས་ལས་མ་
འདས་ཤིང་། དེའང་མི་བསླུ་བར་ངེས་པས་འཁོར་བར་འཁྱམས་པའི་ཉེས་དམིགས་
- 355 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༽་
དྲན་པ། ཤིན་ཏུ་རྙེད་དཀའ་བ་མི་ལུས་འདི་འདྲ་བ་བརྒྱ་ལ་ལན་གཅིག་ཙམ་ཐོབ་
ཀྱང་། མི་རྟག་པ་རང་ཆས་སུ་འབྲེལ་བས། ནམ་འཆི་ཆ་མེད་པར་དྲན་པའི་ལྕག་
འདེབས་བྱས་ནས། མ་ཡེངས་རྩེ་གཅིག་ཏུ་མགྱོགས་བུལ་རན་ཞིང་གསལ་བར་
སྔགས་བཟླ་བ། བཟླས་པས་སྐྱེ་བའམ་བྱིང་རྨུགས་སོགས་སུ་གྱུར་ན། དབྱངས་
དྭངས་པའམ་དབྱངས་མེད་ཀྱང་རུང་། བསྟོད་པ་གང་ རན་བྱ་ཞིང་། རོལ་མོ་ལ་
སོགས་པས་མཆོད་པ་རྒྱས་བསྡུས་གང་མོས་བྱ། འདོད་དོན་གང་ཡིན་གསོལ་བ་
དྲག་ཏུ་གདབ། བསྐོར་བ་བྱ། ཟ་མ་ཏོག་བཀོད་པའི་མདོ་སྡེ་རིན་པོ་ཆེ་ཀླག །དཀོན་
མཆོག་ཆོས་སྐྱོང་མཁའ་འགྲོ་ལ་སོགས་པ་ལ་གཏོར་མ་འབུལ། སེམས་ཅན་ཐམས་
ཅད་གཏོར་མ་ལ་སོགས་པའི་ཚིམ་པར་བྱ། སྔགས་ཀྱི་གྲངས་ཐམས་ཅད་བསྡུས་
ནས་ཁྲག་ཁྲིག་འབུམ་ཕྲག་འདི་ཙམ་གྲུབ་པའི་དགེ་བ་འདིས་གཙོས་བྱས་པ་དུས་
གསུམ་དང་འབྲེལ་བའི་དགེ་བ་རང་གིས་བྱས་པ་དང་། གཞན་བྱེད་དུ་བཅུག་ཅིང་
བསྐུལ་བ་དང་། གཞན་གྱི་དགེ་བ་ལ་རྗེས་སུ་ཡི་རང་བགྱིས་པ་ཅི་མཆིས་པ་ལ་
བརྟེན་ནས། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཐོབ་པར་
གྱུར་ཅིག །དེ་མ་ཐོབ་བར་དུ་རྒྱལ་བ་རིག་གསུམ་མགོན་པོ་ལ་སོགས་པ་འཕགས་
པ་ཐམས་ཅད་མཉེས་པར་བྱེད་ཅིང་། དམ་པའི་ཆོས་དང་དགེ་འདུན་ལ་སོགས་པ་
ཡོན་གནས་ཐམས་ཅད་ལ་བྱ་བ་ཆེན་པོར་ བྱེད་པར་གྱུར་ཅིག །གནས་སྐབས་
ཐམས་ཅད་དུ་ཚོགས་གཉིས་རྫོགས་པ་དང་། སྒྲིབ་གཉིས་སྦྱོང་བའི་བྱ་བས་དུས་
འདའ་བར་གྱུར་ཅིག །རྟག་ཏུ་དད་པ་དང་། ངེས་འབྱུང་དང་། མི་རྟག་པ་དྲན་པས་
ཆོས་ཕྱོགས་སུ་བརྩོན་འགྲུས་རྩོམ་པར་གྱུར་ཅིག །ཡུལ་ཕྱོགས་ཐམས་ཅད་དུ་མི་
ནད་ཕྱུགས་ནད་འཐབ་རྩོད་འཁྲུག་ལོང་སད་སེར་ལ་སོགས་པ་བཀྲ་མི་ཤིས་པ་
- 356 -



བྲམ་ཟེ་སྐུ་ཤའམ་སྐྱེ་བདུན་རིལ་བུ་སྒྲུབ་ཐབས།
དང༌། བར་དུ་གཅོད་པ་ཐམས་ཅད་མེད་ཅིང་མི་འབྱུང་བར་གྱུར་ཅིག །འདུན་མ་
གང་བྱས་ཐམས་ཅད་ལེགས་ཤིང་ཆོས་དང་མཐུན་པའི་སྒོ་ནས་བཀྲ་ཤིས། ཕན་
བདེའི་དཔལ་ལ་སྤྱོད་པར་ཤོག །ཅེས་སོགས། སྨོན་ལམ་རྒྱས་པ་ཞེ་ཐག་པ་ནས་
བཏབ་ནས། དཀོན་མཆོག་གསུམ་གྱི་བྱིན་རླབས་ཆེན་པོ་དང༌། དགེ་བ་གང་བྱས་
རྣམས་ཀྱི་ནུས་པ་དང༌། ཆོས་ཀྱི་དབྱིངས་དེ་བཞིན་ཉིད་ཀྱི་བྱིན་རླབས་ཆེན་པོའི་
མཐུས། སྨོན་ལམ་ཐམས་ཅད་ཡང་དག་པའི་ཇི་ལྟ་བ་བཞིན་དུ་འགྲུབ་པར་གྱུར་
ཅིག །ཅེས་སོགས་གང་ཟག་བྱས་ནས། གཏང་རག་གིས་མཆོད་བསྟོད་འབུལ།
མ་འབྱོར་བ་དང་ཉམས་པ་དང་། །ཞེས་སོགས་གང་རུང་གིས་བཟོད་པར་གསོལ།
ཡི་གེ་བརྒྱ་པས་ལྷག་ཆད་བསྐང་། དངོས་གྲུབ་ཞུ་ནས་ཡེ་ཤེས་པ་ལྷ་རྟེན་ལ་བརྟན་
པར་བཞུགས་སུ་གསོལ། གཟུགས་སྐུ་འཁོར་དང་བཅས་པ་དང་། །གཏོར་མ་མགྲོན་
རྣམས་གཤེགས་སུ་གསོལ། །དེ་ལྟར་བྱས་ན་བྱེད་མཁན་རྣམས་དང་ཉེ་འབྲེལ་ལ་
སོགས་པ་དུས་འདས་པའི་དགེ་རྩའམ། དུས་མཆོད་དམ། ན་བའི་རིམ་གྲོའམ། སད་
སེར་དང་རིམས་ནད་ལ་སོགས་པ་འགལ་རྐྱེན་བར་ཆད་མི་མཐུན་པའི་ཕྱོགས་
རྣམས་བཟློག་པ་ལ་དམིགས་པ་ལ་ཡིན་ཡང་རུང་། མདོར་ན་གང་དང་གང་ལ་
དམིགས་པ་དེ་དང་དེ་ཐམས་ཅད་ཡང་དག་པ་ཅི་ལྟ་བ་བཞིན་དུ་ཡང་ཡང་དྲན་
པའི་སྒོ་ནས་མི་དགེ་བ་མཐའ་དག་ཅི་ནུས་ཀྱིས་སྤངས། དགེ་བ་མཐའ་དག་ཅི་
ནུས་ཀྱིས་བསྒྲུབ། བླ་མ་དཀོན་མཆོག་ལ་དད་གུས་ཆེན་པོ་བསྐྱེད། སེམས་ཅན་
ཐམས་ཅད་ལ་ཉེ་རིང་མེད་པར་བྱས། སྙིང་རྗེ་དང་ཕན་སེམས་ཆེར་བསྐྱེད་ནས་ཅི་
ནུས་ཀྱིས་ཕན་འདོགས་གནོད་པར་སྐྱོབ། ཞག་རེ་ལ་སྔགས་སྔ་མ་སྟོང་ཕྲག་མང་
པོ་འམ་ཅི་འགྲུབ་རེ་ཟློ་བའི་དམ་བཅའ་བྱས་ནས་མ་ཆག་པར་བཟླའོ། །གཞན་ཡང་
357 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼ན༽
འགྲོ་རུང་འདུག་རུང་། ཁ་མི་ངལ་བར་བཟླའོ། །རྟེན་གསུམ་གང་མཐོང་ཡང་། དད་
ནས་ཕྱག་གིས་ཐལ་མོ་སྦྱོར་བའམ། ཐ་ན་མཐོ་དུད་པ་ཙམ་ཡང་བྱེད། དེ་ལྟར་བྱས་ན་
ཚེ་རིང་ནད་མེད་ལོངས་སྤྱོད་འཕེལ། བསམ་པའི་དོན་རྣམས་གྲུབ། མི་དང་མི་མ་
ཡིན་པའི་གནོད་པས་མི་ཚུགས། བསམ་པ་ཆོས་དང་མཐུན་ཞིང་ལས་སུ་རུང་བར་
གྱུར་ནས། ཚེའི་དུས་བྱེད་པའི་ཚེ། སངས་རྒྱས་བྱང་ཆུབ་སེམས་དཔའི་རྣམ་འཕྲུལ་ཡ་
མཚན་ཆེ་བས་བསུ་ནས། བདེ་བ་ཅན་ནམ། པོ་ཏ་ལ་ལ་སོགས་པར་སྐྱེ་ཞིང་ཡོན་
ཏན་ཐམས་ཅད་རྫོགས་པར་འགྱུར་རོ། །བཀའ་མདོ་རྒྱུད་ཟབ་མོ་ཐམས་ཅད་ལས་
ཇི་ལྟར་གསུངས་པ་བཞིན་གྲུབ་ཐོབ་གོང་མ་རྣམས་ཀྱིས་ཐུགས་ཉམས་སུ་བཞེས་
པའི་ཞལ་གདམས་ཟབ་མོ་མདོ་བསྡུས་པ་རྫོགས་སོ། །འདི་ནི་བཀའ་མའི་ལུགས་
སོ། །ཧོར་གྱིས་འཇིགས་ནས་ཤིན་ཏུ་དབེན་པའི་གནས་སུ་རབ་ཏུ་ཡིབ་པའི་ཚེ།
རྒྱལ་ཁམས་ཕྱོགས་མེད་པ་རིས་མེད་པ་རྟོན་པ་བཞི་ལྡན་གྱིས་བྲིས་པའོ།། །།
འདིས་ཀྱང་བསྟན་པ་དང་སེམས་ཅན་ཐམས་ཅད་ཤིན་ཏུ་ཆེས་ཆེར་ཕན་
པར་གྱུར་ཅིག། །།དགེའོ། །བཀྲ་ཤིས་པར་གྱུར་ཅིག །
མ་དཔེ་ནི་འཛམ་ཐང་པར་མ་ཡིན།)
- 358 -



༄༅། །པྲ་དབབ་པ་བཞུགས།
ཆོས་སྐུ་ཀུན་ཏུ་བཟང་པོ། ལོངས་སྐུ་ཐུགས་རྗེ་ཆེན་པོ། སྤྲུལ་སྐུ་པད་མ་འབྱུང་
གནས། བརྒྱུད་པའི་བླ་མ་རྣམས་ལ་ཕྱག་འཚལ་ལོ། །
གནམ་སྨན་དང་ཐུགས་རྗེ་ཆེན་པོའི་པྲ་འབེབས་ལུགས། དང་པོ་རས་དཀར་
དང༌། ཡང་ན་སྣམ་བུ་གཙང་མའི་སྟེང་དུ་ནས་དཀར་མོ་བྲེ་གསུམ་བདལ་ལ། དེའི་
སྟེང་དུ་དཀར་གཏོར་གསུམ་དང་དམར་གཏོར་བཞི་བཤམས། གྲོ་ཡོས་དང༌། འབྲང་
རྒྱས་དང་། ཕྱེ་མར་དང༌། མ་ནུ་གླ་སྒང་དང་། ལུག་ལྤགས་བུ་དཀར་རླུང་དང༌། ཆང་
ཕུད་བཤམས། མདའ་རྒོད་སྒྲོ་མ་ལ་དར་དཀར་དམར་གཉིས་བཏགས། མེ་ལོང་
དང་བཅས་པའི་རྩར་བུ་མོ་སྔར་མཐོང་བ་རང་ལ་རྒྱུས་ཡོད་ན་གཅིག་གིས་ཆོག།
དེ་མེད་ན་གསུམ་མམ། བཞི་གང་རུང་བཞག །དེ་ལ་འབེབས་པའི་དུས་སུ་ས་གཙང་
སར་བྱ། རང་དང་ཐམས་ཅད་ཁྲུས་བྱ། །
དེ་ནས་བགེགས་གཏོར་བཏང་ནས། སྐབས་འགྲོ་སེམས་བསྐྱེད་བྱས་ནས། རང་
ཡི་དམ་གང་ཡིན་གྱི་བསྒོམ་བཟླས་བྱ། དེ་ནས་གཏོར་མ་དང་པོ་གུ་རུ་པད་མ་དང་
ཡི་དམ། གཉིས་པ་རང་གི་ཆོས་སྐྱོང་གི་གཙོ་བྱས་ཆོས་སྐྱོང་སྤྱི་ལ། གསུམ་པ་གཞི་
བདག་ལ། བཞི་པ་ཐུགས་རྗེ་ཆེན་པོ། ལྔ་པ་དཀོན་མཆོག །དྲུག་པ་ཕྲ་སྨན་ལ་འབུལ།
ཐམས་ཅད་ཀྱི་སྔགས་ལ་ཨ་ཀཱ་རོ་ཡིས་ཆོག །གཏོར་མ་ཕུལ་ཟིན་པ་དང༌།
སྐྱབས་འགྲོ་བྱས་ནས། རང་གི་མདུན་དུ་གསེར་གྱི་མཆོད་རྟེན། དེའི་སྟེང་དུ་
འཕགས་པ་སྤྱན་རས་གཟིགས་ཞལ་བཅུ་གཅིག་པ། ཕྱག་ན་གསེར་གྱི་བུམ་པ་བདུད་
- 359 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
རྩིས་གང་བ་བསྣམས་པ། དེ་བདག་དང་ཕྲ་རྟེན་གྱི་སྤྱི་བོར་བསམས་པས། སྡིག་
སྒྲིབ་ཐམས་ཅད་བྱང་སྟེ། ཕྱི་སྣོད་ཀྱི་འཇིག་རྟེན་ཐམས་ཅད་རང་གིས་མཐོང་། སྒྲ་
ཐམས་ཅད་ཐོས། སེམས་ལ་ཅི་སྨོན་ཐམས་ཅད་ཤེས་པར་བསྒོམས་ནས། སྔགས་
འདི་བཟླས། ཨོ་ཧཱུཾ་ཧཱུཾ་ཧཱུཾ་ཏིང་འདིར་ནཱ་ག་ཕོབ་ནཱ་ག་སྟོན། སྤྱན་རས་གཟིགས་
ཀྱིས་སྟོན། སིན་དྷུར་ཕཊ། ཞེས་པ་འདི་སྲོག་གི་སྙིང་པོ་ཡིན། འདི་ལ་བསྙེན་པ་
འབུམ་ཕྲག་བཅུ་བསྐྱལ་ན། འབབས་པའི་དུས་སུ་ཤམ་བུའི་སྔགས་འདི་དང་སྲོག་
སྙིང་སྤེལ་ལ། ཉེར་གཅིག་རེ་བཟླས་ནས། ནས་ལ་བཏབ་ནས་ཟུར་ཅིག་ཏུ་བཞག་
ནས། སྤོས་དཀར་གྱི་དུད་པ་བཏང་ནས་སྤྱན་དྲངས་ཏེ། འདིར་ཆང་ཕུད་གཏོར།
ཀྱེ། སྨན་ཡུལ་དགེ་མའི་དགེ་སྟེང་ནས། །གངས་དཀར་ཟུར་གསུམ་གཞི་སྟེང་ན།།
དར་དཀར་གུར་ཆེན་སྒེངས་སེ་སྒེངས། །དུང་གི་ཚུགས་ཤིང་རེངས་སེ་རེངས། །དར་
གྱི་ཆོན་ཐག་རྒྱངས་སེ་རྒྱངས། །ཤེལ་གྱི་ཚོན་ཕུར་ཤར་ར་ར། །གུར་ཆེན་དེ་ཡི་
ནང་ཤེད་ནས། །གནམ་སྨན་དཀར་མོ་མཆེད་བདུན་བཞུགས། །སྐུ་ལ་དར་དཀར་
ལྭ་བ་གསོལ། །ཆིབས་སུ་སྨན་ཤ་ཡུ་ཆུང་ཆིབས། །གངས་དཀར་རྩེ་ནས་རེ་རེ་
དགའ། །གནམ་སྨན་དཀར་མོ་ད་ཚུད་བྱོན། །སྲིད་པ་གསུམ་གྱི་གཏམ་ཅིག་དྲི། །ལྷ་
སྲིད་ སྡེ་བརྒྱད་མིང་ནས་ཐོན། །ལྷབས་ལྷབས་འཕུར་གྱིན་ད་ཚུར་བྱོན། །ཐོལ་
ཐོལ་སྨྲ་ཞིང་ད་ཚུར་བྱོན། །པྲ་རྟེན་འདི་ལ་པྲ་སྟོན་ཅིག །ཅེས་སྤྱན་དྲངས། དེ་ལྟར་
བྱས་པས་བྱོན་ན། མེ་ལོང་གི་ནང་དུ་ལམ་དང་། མི་དང༌། ལྷ་འདྲེའི་རིགས་དང་།
ཁང་པ་དང་། ལུང་པ་དང༌། ཅི་རིགས་པ་འོང་། དེ་འདྲའི་རིགས་བྱུང་ན་བྱོན་པའི་
རྟགས་ཡིན་པས། རིམ་པ་བཞིན་ཏུ་དྲི། གལ་ཏེ་ཐང་ཅིག་གིས་མ་བྱོན་ན། ལན་
གཉིས་བྱ། དེས་ཀྱང་མ་བྱོན་ན། ལན་གསུམ་གྱིས་སྤྱན་དྲངས་ཏེ། དོན་ལ་མ་བྱོན་
- 360 -



པྲ་དབབ་པ།
གྱི་བར་དུ་སྤྱན་དྲངས། འདྲི་བའི་དུས་སུ་ཐོག་མར་སྦྱིན་བདག་ཡིན་པ་དེའི་རྒན་
རིམ་ནས་དྲི། དྲིས་པས་ཁོ་རང་སུ་ཡིན་པ་དེ་ཁོ་རང་གི་གཟུགས་སྟོན་ནས་འོང་བ་
ཡིན། དེ་ལ་དགེ་བཤེས་ལ་རྡོ་རྗེ་དྲིལ་བུ། གདུགས་རྒྱལ་མཚན་བྱུང་ན་བཟང་། སྔགས་
པ་ལ་ཕུར་པ་བྱུང་ན་བཟང་
། བོན་པོ་ལ་གཤང་སྔོ་ཐུལ་བྱུང་ན་བཟང་། སྐྱེས་པ་ལ་
མདའ་བྱུང་ན་བཟང་། བུད་མེད་ལ་འཕང་བྱུང་ན་བཟང་། ནད་པ་ལ་འབྲང་རྒྱས་
དང་མདའ་དར་བྱུང་ན་བཟང་། ལར་གྱིས་གཟུགས་མི་འདྲ་བ་ཅི་བྱུང་ཡང་། ཁོ་རང་
ལ་གང་ཡིན་རྣམས་ཁོ་རང་གིས་སྟོན་པ་ཡིན། བུ་མོ་གསལ་ཤོས་ཀྱིས་མི་དང་མི་
ལབ་པ་བཞིན་དུ་ལབ་ཏུ་འོང་། བུ་མོ་འབྲིང་གིས་གཟུགས་ཐམས་ཅད་མཐོང་། ལབ་
པ་བག་རེ་ཙམ་ཐོས། བུ་མོ་ཐ་མས་ལབ་པ་མི་ཐོས། གཟུགས་མཐོང་། གང་དྲིས་
པ་དེ། ཡོང་ན་མགོ་གུག་གུག་བྱེད། མི་ཡོང་ན་མགོ་རིལ་རིལ་བྱེད། དེ་ལ་བརྟག་
དགོས་གཟུགས་རྟ་པ་དང་། བྱ་དང་། ཁྱི་དང་། མི་དང༌། ནག་མོ་བྱུང་ན་བདུད་རིགས་
གནོད་པ་ཡིན། དེ་རྣམས་དམར་པོར་བྱུང་ན་བཙན་ཡིན། དཀར་པོར་བྱུང་ན་ལྷའི་
རིགས་ཡིན། མཚོ་དང༌། ཆུ་མིག་དང་། ཤིང་རྩི་བན་བུན་བྱུང་ན་ཀླུ་གནོད་པ་ཡིན།
གྲོགས་བྱ་ལ། བཀྲ་ཤིས་རྟགས་བརྒྱད་བྱུང་ན་བཟང་། རིན་པོ་ཆེ་མང་པོ་བྱུང་ན་
བཟང་། འབྲུ་དང་ལོ་ཏོག་རྒྱས་པ་བཟང་། དགྲ་བྱ་ལ་མདའ་ཆགས་མདུད་ཆགས་
སོགས་ངན། ནས་རུལ་བ་བྱུང་ན་མི་ཕུག་ལྟོགས་སུ་འགྲོ་བས་ངན་པར་གསུངས།
སྦང་མ་བྱུང་ན་མཐར་རབ་ཆད་འོང་བས་ངན། དཀར་པོ་ཐམས་ཅད་བཟང་། ཁྲ་
བོ་འབྲིང་། ནག་པོ་ངན། བཟང་པོ་རྣམས་བཟང་བ་མང་བ་ཆེ་མཐོར་སོང་ན་བཟང་།
ཐང་པོ་ཆེ་ཅི་མཐོར་སོང་ན་རྒྱལ་ས་ཟིན། གང་ལྟར་བྱུང་བྱུང་རང་གི་ཐེ་ཙོམ་དང༌།
མི་ཤེས་པ་བྱུང་ན་ཁོ་རང་ལ་གང་ཡིན་དྲིས་པས་ཁོ་རང་གིས་སྟོན་པ་ཡིན། ཐུགས་
- 361 -



མེས་པོའི་ཤུལ་བཞག་ལས། ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ། ༼༩༽
རྗེ་ཆེན་པོ་དང་གནམ་སྨན་གྱི་པྲ་དབབ་ལུགས་དགེའོ། །
ཤམ་བུའི་སྔགས་ནི། ཨོ་མཧཱ་པད་མ་ཆུ་བུར་མིག་གི་གོ་སོལ་ཕྱེ། ན་སི་བུ་མོ་
ཆུ་བུར་མིག་གི་གོ་སོལ་ཕྱེ། ཤུ་བུ་མོ་བྷ་ཏ། ཆུར་བུར་མིག་གི་གོ་སོལ་ཕྱེ། གང་གོ་
ལ་གང་གོ་ལ། ཆུ་བུར་མིག་གི་གོ་སོལ་ཕྱེ། ཀི་སི་རི་ཧི། ཀི་སི་རི་ཧི། ཆུ་བུར་མིག་
གི་གོ་སོལ་ཕྱེ། ཤོ་ན་གོ་ལེ། ཤོ་ན་གོ་ལེ། ཆུ་བུར་མིག་གི་གོ་སོལ་ཕྱེ། པྲའི་ལྷ་མོ་
སྟོན། པྲ་ས་ལེ་པྲ་ས་ལེ། ཞེས་པ་འདི་འབེབས་དུས་སྲོག་སྙིང་ལ་བཏགས། ཉི་ཤུ་
རྩ་གཅིག་རེ་གདགས་སོ། །
གཅིག་ལ་མ་མཐོང་ན། སྤྱན་རས་གཟིགས་ལྷ་མི་ཡང་སྤྱན་རས་གཟིགས་བསྒོམ་
ཞིང་། དཔྲལ་བར་ཉི་མ་ཤར་བར་བསམ། དེ་ཡང་རྒྱབ་མཆོད་རྟེན་ལ་གཏད་པར་
བསམ་མོ། །ཞེས་ཟེར་བར་འདུག །མེ་ལོང་གི་ཁ་ཚུར་ལྟ་བ། ལྟ་བ་པོའི་གཡས་
རང་ས། གཡོན་ཕྱི་ས། དེ་ནས་མེ་ལོང་གི་གཡས་ཕྱི་ས། གཡོན་རང་སའོ། །ཧཱུྃ། འཛམ་
གླིང་བྱང་ཤར་ཕ་ཀི་ན། །གཡའ་དང་སྤང་གི་མཚམས་ཤེད་ནས། །སྤྲིན་དང་ན་
བུན་ཐུ་ལུ་ལུ། །གསེར་མཁར་རྩེ་དགུ་ལྡེམས་སེ་ལྡེམས། །གཡུ་ཡི་བ་གམ་ཐིབས་
སེ་ཐིབས། །དུང་གི་སྒོ་མོ་ཁྲིགས་སེ་ཁྲིགས། །མུ་མེད་སྒོ་ལུགས་ཁྲ་ལ་ལ། །སྤྲིན་
དང་ན་བུན་ཐུ་ལུ་ལུ། །དེ་འདྲའི་མཁར་གྱི་སྟེང་ཤེད་ན། །དར་དཀར་གུར་ཆེན་ལྡི་
རི་རི། །གསེར་གྱི་ཚོགས་ཤིང་ལྡེབས་ སེ་ལྡེབས། །མུ་མིན་ཆུན་ཐག་རྒྱངས་ སེ་
རྒྱངས། །དངུལ་གྱི་ཆུན་ཕུར་ཐབས་སེ་ཐབས། །གུར་དཀར་དེ་ཡི་ནང་ཤེད་ནས།།
ཛ་མོ་གཡུ་ཡི་སྒྲོན་གཅིག་མ། །སྤྱན་རས་གཟིགས་ཀྱི་ལྕམ་གཅིག་མ། །ཆོས་མཛད་
ཡོངས་ཀྱི་སྲིད་གཅིག་མ། །དེ་རིང་པྲ་ཡི་དངོས་གྲུབ་ཞུ། །ཧཱུྃ། འབོད་དོ་དེ་ནི་སུ་
ལ་འབོད། །བུ་མོ་གཡུ་སྒྲོན་ཁྱོད་ལ་འབོད། །བུ་མོ་དེ་ནི་ཕོ་ཆས་ཅན། །སྟག་རལ་
- 362 -



པྲ་དབབ་པ།
དེ་ནི་གཡས་ན་བཀྲ། །གཟིག་ཤུབས་དེ་ནི་གཡོན་ནས་འཁྱུག །གཡས་ན་སྟག་དོང་
མེ་ལྕེ་རིས། །ཉག་ཕྲན་མདའ་དང་བཅས་པ་ཡིན། །གཡོན་ན་གཟིག་ཤུབས་ཐིག་ལེ་
རིས། །མཆོག་དཀར་གཞུ་དང་བཅས་པ་ཡིན། །ཆིབས་སུ་ཤ་བ་རྐྱང་ལ་བཅིགས།།
བུ་མོ་གཡུ་ཡི་སྒྲོན་གཅིག་མ། །མིང་པོས་འབོད་དོ་གནས་འདིར་བྱོན། །གཤོང་བུ་
དེ་ནི་དམའ་དམའ་ནས། །སྤོས་དཀར་དུད་པས་འཐུལ་གྱིས་མཆིས། །གོང་ཁ་དེ་
ནི་མཐོ་མཐོ་ནས། །མདའ་དང་དར་གྱིས་གཡབ་ཀྱིན་མཆིས། །ཐོལ་ཐོལ་དེ་ནི་སྨྲ་
ཡིན་ བྱོན། །ལྷབ་ ལྷབ་ དེ་ ནི་ འཕུར་ གྱིན་ གཤེགས། །དལ་ དལ་ དེ་ ནི་ མྱུར་ དུ་
གཤེགས། །གཞལ་ཡས་དེ་ནི་ཉམས་རེ་དགའ། །བུད་མེད་དེ་ནི་འཆམ་ཁ་མེད།།
མདའ་བཟང་དེ་ནི་བྱ་རྒོད་མ། །མདའ་དར་དེ་ནི་དམར་པོ་དང༌། །མེ་ལོང་དེ་ནི་རྒྱུ་
ལོང་དང༌། །ལྤགས་བུ་དེ་ནི་དཀར་རླུང་དང་། །གཞི་ནས་དེ་ནི་བྲེ་གང་དང་། །
འབྲང་རྒྱས་དེ་ནི་ཞལ་དཀར་དང་། །མ་ནུ་དེ་ནི་བླ་སྒང་དང༌། །བུ་མོ་དེ་ནི་འཚལ་
ཁ་མེད། །བུ་མོ་ཡིས་ནི་སྤྱན་གཟིགས་མ། །བུ་མོ་དེ་ནི་རོལ་གྱིན་གནས། །ལྷབ་
ལྷབ་དེ་ནི་འཕུར་གྱིན་གཤེགས། །ཐོལ་ཐོལ་དེ་ནི་སྨྲ་ཡིན་གཤེགས། །བུ་མོ་དེ་ནི་
སྤྱན་གཟིགས་ན། །པྲ་རྟེན་འདི་ལ་པྲ་སྟོན་ཅིག །ཨོཾ་མཧཱ་པད་མ་ཆུ་བུར་མིག་གི་གོ་
སོལ་ཕྱེ། ན་སེ་བུ་མོ་ཆུ་བུར་མིག་གི་གོ་སོལ་ཕྱེ། ཤུ་བུ་མོ་བྷ་ཏ། ཆུ་བུར་མིག་གི་
གོ་སོལ་ཕྱེ། གོ་གོ་ལོ། གཾ་གོ་ལོ། ཆུར་བུར་མིག་གི་གོ་སོལ་ཕྱེ། ཀི་སི་རི་ཧི། ཀི་
སི་རི་ཧི། ཆུ་བུར་མིག་གི་གོ་སོལ་ཕྱེ། ཤོ་ན་གོ་ལེ། ཤོ་ན་གོ་ལེ། ཆུ་བུར་མིག་གི་
གོ་སོལ་ ཕྱེ། སང་ལེ། སང་ མོ་ལེ་ སང་། སྣང་སྲིད་ གསལ་བར་ སྟོན་ ཅིག །ནས་
སྤར་གང་ལ་བསྔགས་ནས། མེ་ལོང་དང་ལྟ་མི་ལ་གཏོར་རོ། །ཞེས་པ་རྟོན་པ་བཞི་
ལྡན་ནོ།། །།སྤྱི། ཤུ་བྷཾ། མ་དཔེ་ནི་འཛམ་ཐང་པར་མ་ཡིན།）
- 363 -



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
e # *
ར# % 2% 2 ཎ ︽ནི༔ +
# % @ ：É ཆ་ + E
*# ཉི% ༔ ཚེ ཉྙོ ཙྪཱ
ར# %
$ % ཚུ ཤཱ༑



རྩོམ་སྒྲིག་འགན་འཁུར་པ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
བདེ ས ད པ འི ་ ལ ་བ ན ག །
ལ ་ བ ཞ ག།
དེབ་ཉིས་བརྒྱ་དང་བཞི་པ།
ཇོ་ནང་ཀུན་མཁྱེན་དོལ་བོ་པ་ཤེས་རབ་རྒྱལ་མཚན་གྱི་
གསུང་འབུམ་བཞུགས།
（༩/༡༣）
ན་
ཇོ་ནང་ཀུན་མཁྱེན་དོལ་བོ་པ་ཤེས་རབ་རྒྱལ་མཚན་གྱིས་བརྩམས།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༡༡ ལོའི་ཟླ་༡ ༢ པར་པར་གཞི་དང་པོ་བསྒྲིགས།
སྤྱི་ལོ་༢༠༡༡ ལོའི་ཟླ་༡ ༢ པར་པར་ཐེངས་དང་པོ་བཏབ། །
དེབ་ཚད། ༨ ༨༠ X ༡༢ ༣ °mm ༡/༣༢།
དཔར་གྲངས། ༠༠༠༡༡ ༧༠༠
ISBN 978 - 7—80253 – 437 – 7/B. 124
གསུང་འབུམ་ཆ་ཚང་ལ་( དེབ་༡ - ༡ ༣ ཡོད་)སྒོར། ༤༢༠.༠༠



责任编辑:聪博
特约编辑:土灯 益西向秋
封面设计:多吉
图书在版编目(CIP)数据
觉囊多波巴·喜饶坚赞文集:藏文/(元)
觉囊多波巴·喜饶坚赞著;
百慈藏文古籍研究室编,- - 北京:
中国藏学出版社,2011.12 (先哲遗书从书)
| ISBN 978-7-80253 - 437-7
1.0多… II.0多… 2百…0喇嘛教
- 文集 - 藏语 V.DB946.6-53
中国版本图书馆CIP数据核字(2011)第260044号
先哲遗书
(第204卷)
觉囊多波巴·喜饶坚赞文集
第9/13卷
觉囊多波巴·喜饶坚赞著
百慈藏文古籍研究室编
中国藏学出版社出版发行
(北京市北四环东路131号)
深圳市海健印刷有限公司印刷
开本:880x1230毫米 1/32 印张:166.625
2011年12月第1版 2011年12月第1次印刷
印数:0001-1700册
ISBN 978-7-80253 - 437-7/B.124
本文集总定价(1-13册): 420.00元



༄༅། །ཇོ་ནང་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་གསུང་འབུམ།
(༩/༡༣)
204
ISBN 978 - 7 - 80253 – 437 - 7/B · 124
ཀྲུང་གོའི་བོད་རིག་པ་དཔེ་སྐྲུན་ཁང་།
9Il78 7 8 0 2 Il53437 7 Il
&
# # #%C1-13 ཚ 1:420.00 DE
